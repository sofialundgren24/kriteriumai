Inledning
Till varje kursplan finns ett kommentarmaterial. Det riktar sig till lärare, rektorer
och andra som är verksamma inom skolväsendet. Avsikten med materialet är att
ge en bredare och djupare förståelse för de urval och ställningstaganden som
ligger bakom texten i kursplanen. Materialet beskriver också hur det centrala
innehållet utvecklas över årskurserna och vad lärare kan fokusera på när de gör
bedömningar i relation till kriterierna för bedömning av godtagbara kunskaper
och betygskriterierna.
Formuleringar som är hämtade direkt från kursplanen är genomgående
kursiverade i texten.
5 KOMMENTARMATERIAL TILL KURSPLANEN I HISTORIA
Kommentarer till kursplanens syfte
Syftestexten riktar sig till läraren och beskriver de övergripande målsättningar
som ska gälla för undervisningen i det aktuella ämnet. Syftet är därför en viktig
del när lärare planerar och genomför undervisningen. Syftestexten avslutas med
ett antal långsiktiga mål som avgränsar de delar av syftet som ligger till grund för
bedömnings- och betygskriterierna.
Historiemedvetande
Människansförståelse av detförflutna ärinflätad i hennesföreställningar om
samtiden och perspektiv på framtiden.Med dessa ord inleds kursplanen i historia och
de formulerar utgångspunkten för alla de urval och ställningstaganden som följer.
Kursplanens utgångspunkt är att alla människor har ett historiemedvetande. Alla
har vi förmågan att reflektera över vilka vi är, varifrån vi kommer, vilka
möjligheter vi har och vart vi är på väg. Människor styrs och påverkas av
händelser och skeenden i det förflutna, men människor har också en förmåga att
aktivt förändra sin tillvaro.
Att på detta sätt uppfatta historia som en pågående process som vi själva berörs av
och deltar i, är ett uttryck för ett utvecklat historiemedvetande. Genom ett sådant
synsätt blir eleverna själva en del av historien, och ämnet begränsas inte till att
handla bara om andra människor för länge sedan.
Historia är till för att skapa sammanhang mellan det förflutna, nutiden och
framtiden. Det övergripande syftet med undervisningen i historia är därför att
utveckla elevernas historiemedvetande.
Historiska begrepp
För att eleverna ska kunna utveckla en historisk referensram och förståelse för hur
historia skapas och används, behöver de tillgång till ett ämnesspråk. Därför är ett
syfte med undervisningen i historia att eleverna ska få kunskaper om historiska
begrepp. Begreppen är verktyg som kan användas genomgående i all
undervisning och bidra till fördjupad förståelse för ämnets centrala
frågeställningar.
Det finns i kursplanen två typer av begrepp. För det första finns det tids- och
innehållsrelaterade begrepp som anknyter till epoker eller specifika företeelser.
Exempel på tidsbegrepp är stenåldern, antiken och kalla kriget. Sådana begrepp
kan ofta problematiseras. I vilket sammanhang har ett tidsbegrepp börjat
användas, och i vilket syfte? Vad säger det egentligen om den tidsperiod som det
betecknar? De innehållsrelaterade begreppen handlar om specifikt innehåll eller
företeelser som ofta kan knytas till en eller flera epoker eller tidsperioder.
6 KOMMENTARMATERIAL TILL KURSPLANEN I HISTORIA
Exempel på sådana begrepp är jägare och samlare, ståndssamhälle och
emigration.
För det andra finns det övergripande begrepp som orsak och konsekvens, likheter
och skillnader, kontinuitet och förändring, källor och källkritik. Dessa fungerar
som analysverktyg genom att de belyser grundläggande historiska frågeställningar
som är relevanta för många tidsperioder som man studerar. Begreppen kontinuitet
och förändring kan exempelvis användas för att studera långa historiska linjer och
se vad som både skiljer och förenar olika tidsperioder. Det är i sin tur en
förutsättning för att förstå orsaker till förändringar och vilka konsekvenser de får.
Historisk referensram och kronologisk överblick
Kunskaper om gångna tider fungerar som referenspunkter i livet. De berikar
tillvaron genom att ge oss jämförelsematerial som går utöver de egna
erfarenheterna och kan hjälpa oss att se vår egen tillvaro i ett större sammanhang.
Historien är full av färgstarka personligheter och avgörande händelser som kan
stimulera fantasin och ge eleverna möjlighet att reflektera över vilka de själva
hade varit om de hade fötts i en annan tid.
Ett centraltsyfte med undervisningen i historia är därför att eleverna ska tillägna
sig en historisk referensram. Det innebär att de ska få kunskaper om händelser,
aktörer och förändringsprocesser under olika tidsperioder.Kursplanen
understryker att dessa kunskaper ska bidra till att ge överblick över hur kvinnor
och män genom tiderna har skapat och förändrat samhällen och kulturer. En
historisk referensramär grundläggande för attman ska förstå sin egen tid och kunna
förhålla sig till den tid som ska komma: Varförsersamtiden utsom den gör och hur
kan framtiden tänkas se ut? Denhistoriska referensramen vidgasgenomatt eleverna
ska få utveckla förståelse för olika kulturella sammanhang och levnadssätt genom
historien och för historiska skeenden som har påverkat nutiden.Kunskaper om
historiska sammanhang kan öka elevernas förståelse för att samhället förändras av
en mängd olika orsaker och i olika takt, och att det påverkar förutsättningarna för
dem själva och för deras omgivning. Den gemensamma historiska referensramen
bärs upp av samtidens människor som lever i ett föränderligt samhälle och är
därigenom stadd i ständig förändring. I dag lever vi i ett mångkulturellt samhälle.
Därför måste erfarenheter från hela världen ingå i den historiska referensramen.
En historisk referensram rymmer kunskaper som anspelar på uppfattningar om
dåtiden – uppfattningar som delas av många och som man i olika sammanhang
förväntas känna till. Genom dessa kunskaper blir det möjligt för eleverna att
förstå, tolka och ta del av samhällsdebatten, liksom av kulturella uttryck som
litteratur, film och konst. Den historiska referensramen kan också tillföra nya
perspektiv på andra ämnen. Till exempel kan idé- och vetenskapshistoria och
kunskaper om människors teknik- och energianvändning i olika tider ge större
djup åt kunskaper inom det naturvetenskapliga fältet.
7 KOMMENTARMATERIAL TILL KURSPLANEN I HISTORIA
I den historiska referensramen ingår även att eleverna ska få möjligheter att
utveckla en kronologisk överblick.En grundläggande förståelse för kronologin i
olika skeenden är en förutsättning för att kunna resonera om orsaker till, och
konsekvenser av,förändringar isamhället.
En kronologisk överblick ska ge eleverna de långa tidsperspektiven och därför
anger kursplanen några historiska linjer som löper genom alla tidsperioder som
undervisningen berör och finns representerade i alla stadier. I syftestexten anges
att undervisningen genom att ge perspektiv på långa historiska linjer med
relevans för nutiden, såsom levnadsvillkor, migration och makt ska ge eleverna en
fördjupad förståelse för hur historisk utveckling präglas av både kontinuitet och
förändring. De långa historiska linjerna presenteras mer utförligt längre fram i det
avsnitt som behandlar kursplanens centrala innehåll.
Historisk empati
I historieundervisningen möter eleverna människors berättelser och kan därmed
leva sig in i förhållanden och värderingarsom rådde förr. Denna dimension av
tidsbundenhet är central för att utveckla det historievetenskapen kallar historisk
empati. Dettauttrycksikursplanenssyftestextsomförståelseförattvarjetids
människormåste bedömas utifrån sin samtids villkor och värderingar. Samtidigt är
det viktigt att förstå att historisk empati inte på något sätt fråntar nutidens
människor möjligheten – eller rentav ansvaret – att föra etiska resonemang om och
ifrågasätta handlingar och värderingar under tidigare perioder i historien.
Kunskaper om den historiska kontexten är nödvändiga för att eleverna ska ges
möjlighet att inta olika perspektiv och göra etiska reflektioner om det förflutna.
Historiskt källmaterial
Kursplanen strävar efter att göra eleverna medvetna om ett historievetenskapligt
arbetssätt. Den lyfter därförfram att undervisningen ska bidra till att eleverna
utvecklarförmåganattställa frågortill och värdera källorsomliggertill grundför
historiska kunskaper.
Den övergripande frågan är hur vi kan veta något om det förflutna. Kursplanen
pekar ut såväl skriftliga källor och bilder som arkeologiskt material, platser och
levande människors berättelser som källor till historisk kunskap. Genom att ställa
frågor till och undersöka olika artefakter från svunna tider kan eleverna få vara
med och tolka spåren från det förflutna och på så sätt få förståelse för hur historia
skapas.
När eleverna tolkar och värderar källorna lär de sig om det förflutna samtidigt
som de får en insikt i vetenskapliga metoder och ges möjlighet att reflektera över
hur deras tolkningar färgas av egna erfarenheter och värderingar.
Historiskt källmaterial innebär delvis andra källkritiska utmaningar än samtida
källor. Utöver att ställa frågor om källans upphovsperson och syftet bakom ett
8 KOMMENTARMATERIAL TILL KURSPLANEN I HISTORIA
dokument, tillkommer tidsaspekten och ett behov av att ta reda på i vilken mån en
källa är beroende av en annan. Hur lång tid har det gått mellan en händelse och att
dokumentet som berättar om den skapades? Bygger uppgifterna i en viss källa på
något annat källmaterial?
I direkt kontakt med människoöden och levnadsvillkor som framträder i det
historiska källmaterialet kan ämnet bli levande för eleverna. Kursplanen lyfter
därför fram att arbetet med källor ska ge eleverna förutsättningar att leva sig in i
det förflutna.
Hur historia används – historiebruk
Kursplanenbetonar atteleverna skautveckla förståelse för hurhistoria användsi
samhället ochi vardagslivet. Det är detta som inom historievetenskapen kallas
historiebruk. Kursplanen lyfter fram att eleverna genom att studera och reflektera
över historiebruk ska få perspektiv på hur bruket av historiska berättelser och
referenser kan påverka människors identiteter, värderingar och föreställningar. I
det ingår även elevernas förståelse för sitt eget historiebruk, till exempel genom
film, spel och äldre människors berättelser.
Historieskrivningen är inte neutral utan berättas utifrån något syfte eller i ett
specifikt sammanhang. Historia kan vara ett verktyg både för enskilda individer
och för grupper att formulera hur de vill uppfattas och vad de vill göra genom att
berätta om det förflutna. Historia kan också användas för att skapa
familjesammanhållning eller etablera identiteter baserade på till exempel klass,
genus, etnicitet, generation eller nationell tillhörighet. Med kunskaper om detta
får eleverna möjlighet att upptäcka och förstå när och hur historia används för att
påverka människor i olika sammanhang, och de ges också möjlighet att förstå hur
de själva kan påverka andra med ett aktivt historiebruk.
9 KOMMENTARMATERIAL TILL KURSPLANEN I HISTORIA
Kursplanens långsiktiga mål
Kursplanens syftestext avslutas med ett antal långsiktiga mål. Dessa är
avgränsade till de delar av syftet som ligger till grund för bedömnings- och
betygskriterierna. De långsiktiga målen innehåller inte sådant som elevernas
socioemotionella utveckling, värderingar, beteenden eller intresse för ämnet.
Dessa områden är viktiga när lärarna planerar, genomför och utvärderar sin egen
undervisning, men ska inte vara underlag för bedömning och betygssättning.
De långsiktiga målen i ämnet historia är:
• kunskaper om händelser, aktörer och förändringsprocesser under olika
tidsperioder samt om historiska begrepp och långa historiska linjer,
• förmåga att ställa frågor till historiska källor samt att tolka, kritiskt granska
och värdera dessa, och
• förmåga att reflektera över hur historia kan brukas i olika sammanhang och
för olika syften.
10 KOMMENTARMATERIAL TILL KURSPLANEN I HISTORIA
Kommentarer till kursplanens centrala innehåll
Det centrala innehållet i kursplanen anger vilket obligatoriskt innehåll som ska
behandlas i undervisningen. Det är uppdelat i kunskapsområden som i sin tur
består av ett antal innehållspunkter. Dessa ska uppfattas som byggstenar som kan
kombineras på olika sätt och väga olika tungt i undervisningen. I planeringen kan
de enskilda punkterna i det centrala innehållet kräva olika mycket utrymme i
undervisningen, beroende på vad de omfattar och på elevgruppens behov och
förutsättningar. Kunskapsområdena bör alltså inte ses som separata
arbetsområden för undervisningen, utan de kan kombineras på de sätt som läraren
bedömer som mest lämpligt för att uppnå syftet med undervisningen för
elevgruppen.
Exempel i innehållet
I det centrala innehållet förekommer vissa exempel. De förtydligar innehållets
inriktning, men är inte uttryck för att de bör prioriteras framför andra alternativ.
Till exempel anges i årskurserna 4–6 att eleverna ska möta innehållet historiebruk
kopplat till tidsperioden, till exempel i gatunamn, minnesmärken och reklam. Det
innebär att historiebruk kopplat till tidsperioden är obligatoriskt innehåll i
årskurserna 4–6. Däremot kan undervisningen lika gärna som att behandla
gatunamn, minnesmärken och reklam ta upp historiebruk i filmer och politiska
utspel.
Här kommer först kommentarer till det centrala innehållet i samhällsorienterande
ämnen (SO) för årskurserna 1–3, eftersom historia i de lägsta årskurserna ingår i
SO. Därefter följer kommentarer till det centrala innehållet i historia för
årskurserna 4–9.
Innehållet i samhällsorienterande
ämnen årskurserna 1–3
Det centrala innehållet i SO för årskurserna 1–3 är ett samlat innehåll för de fyra
ämnena geografi, historia, religionskunskap och samhällskunskap. De kunskaper
och förmågor som eleverna ska utveckla i de samhällsorienterande ämnena i
årskurserna 1–3 finns i respektive ämnes kursplan. Det är därför av stor vikt att
läsa och tillgodogöra sig kursplanerna för geografi, historia, religionskunskap och
samhällskunskap för att förstå det centrala innehållet i SO för årskurserna 1–3.
Detta är även viktigt för att kunna se hur progressionen ser ut i respektive ämne.
11 KOMMENTARMATERIAL TILL KURSPLANEN I HISTORIA
Det centrala innehållet i SO 1–3 är indelat i fyra ämnesövergripande
kunskapsområden: ”Att leva tillsammans”, ”Att leva i närområdet”, ”Att leva i
världen” och ”Att undersöka verkligheten”. På så sätt drar innehållet i SO inga
skarpa gränser mellan de samhällsorienterande ämnena. Däremot visar
kommentarmaterialet på kopplingar mellan innehållet i SO för årskurserna 1–3
och innehållet för senare årskurser för varje ämne.
Innehållet i de tre första kunskapsområdena ger en möjlighet att gå från det lilla
och lokala, till det stora och globala. Det elevnära behöver inte alltid vara det som
ligger nära i tid och rum, utan det kan lika gärna vara frågor om händelser och
företeelser som ligger långt bort rumsligt och tidsmässigt, men som anknyter till
elevernas erfarenhet. Genom att hänvisa till det elevnära kan undervisningen
bygga vidare på elevernas förförståelse.
Det fjärde kunskapsområdet ”Att undersöka verkligheten” handlar om de
specifika begrepp och redskap som eleverna behöver för att tillägna sig och
utveckla sina kunskaper i SO 1–3, men även för vidare studier i årskurserna 4–9 i
geografi, historia, religionskunskap och samhällskunskap. Kunskapsområdet ”Att
undersöka verkligheten” ska betraktas som de tre första områdenas verktygslåda.
Det ska alltså inte studeras separat, utan integreras med de övriga
kunskapsområdena.
Att leva tillsammans
Kunskapsområdet ”Att leva tillsammans” beskriver ett innehåll som ligger nära
elevernas egna erfarenheter. Det berör förutsättningar och villkor för umgänget
med andra människor i familjen, skolan och samhället. Elevernas tankar och de
nära relationerna står i fokus.
Migration
I det mångkulturella samhället är förståelse för drivkrafterna bakom, och
konsekvenserna av,migration av stor betydelse.Därför rymmer kursplanen iSO1–3
innehållspunkten migration inom ett land och mellan länder. Genom att lyfta fram
vad detta kan ha för orsaker och få för konsekvensersträvar kursplanen efter att
eleverna tidigtska få träna på att tänka analytiskt i SO-undervisningen. Det här
innehållet kan bidra till att öka elevernas förståelse för varför människor flyttar
från andra länder till Sverige. Elevernas egna och andras erfarenheter av att flytta
kan bli en ingång till vidare studier om befolkningsfrågor, migration och identitet
i de högre årskurserna i geografi, historia, religionskunskap och samhällskunskap.
Livet förr i tiden
Innehålletskildringar av människors levnadsvillkor förr i tiden, till exempel i
barnlitteratur,sånger och filmer, låter eleverna komma i kontakt med beskrivningar
av människorslevnadsvillkor under olika tider. Det öppnar för jämförelser mellan
elevernas egen tid och den tid som har varit. Detta innehåll stämmer väl överens
med kursplanen i historia, där det övergripande syftet är att undervisningen ska
12 KOMMENTARMATERIAL TILL KURSPLANEN I HISTORIA
utveckla elevernas historiemedvetande, det vill säga deras upplevelser av
sammanhang mellan det förflutna, nutiden och framtiden. Genom innehållet minnen
berättade avmänniskorsomlever nu kan eleverna också förstå att de själva är en del
av historien.
Levnadsvillkor är en lång historisk linje somlöper som en röd tråd genom
kursplanen i historia. Genom att eleverna fårinblick i människorslevnadsvillkor
förr kan undervisningen hjälpa dem att utveckla historisk empati. Det innebär en
insikt om att människors sätt att tänka och handla färgas av värderingar och villkor
i deras samtid.
Moraliska frågor och livsfrågor
Innehållspunkten samtal om och reflektion över moraliska frågor och livsfrågor
med betydelse för eleven utgår från elevernas vardag och kan behandla frågor som
till exempel kamratskap, könsroller och döden. Innehållet utgör en startpunkt för
religionskunskapens vidare fokus på etik och livsfrågor.
Moraliska frågor och livsfrågor har under lång tid haft en given plats i
undervisningen i religionskunskap. Kursplanen i religionskunskap lyfter fram
”Etik och livsfrågor” som ett eget kunskapsområde. Reflektion kring frågor som
saknar givna svar kan bidra till elevernas personliga utveckling. Att i samtal få
pröva egna ståndpunkter mot andras uppfattningar ger träning i förmågan att
argumentera.
Normer och regler
I alla sammanhang där olika individers intressen och behov krockar med varandra
finns en risk för att det uppstår konflikter. Med utgångspunkt i vardagliga
sammanhang ger kursplanen i SO 1–3 därför möjligheter att låta eleverna samtala
om och reflektera över normer och regler i elevens livsmiljöer.Påså sättkan
kursplanen bidra till en djupare förståelse för samspelet mellan individer i samhället,
och för hur gemensamma behov iblandmåste gå före individens. Eleverna kan
härigenom också utveckla sitt förhållningssätttillgemensammaspelregleridenegna
vardagen, däribland i skolan och i digitala miljöer.
Det här innehållet öppnar också för att problematisera de normer och regler som
omger oss. Är de alltid av godo, eller finns det normer som är förtryckande och
begränsar människors möjligheter? Diskussioner och samtal om normer och
regler kan också beröra hur man kan bidra till att förändra regler som man tycker
är orättvisa. På så sätt läggs en grund för elevernas demokratiförståelse.
Kursplanen i samhällskunskap följer upp innehållet från lågstadiet genom att i
senare årskurser lyfta fram innehåll som handlar om samhällets behov av
lagstiftning och rättssystemet i Sverige.Detfinns också tydliga kopplingar till
kunskapsområdet ”Etik och livsfrågor” ireligionskunskap.
13 KOMMENTARMATERIAL TILL KURSPLANEN I HISTORIA
Trafikregler
De första skolåren innebär för många barn nya erfarenheter av att vistas i trafiken.
Grundkunskaper i trafikregler och hur man beter sig i trafiken på ett säkert sätt
kan därför vara nödvändiga på ett högst påtagligt sätt. Forskning visar emellertid
att undervisning om trafikregler inte självklart leder till att färre barn skadas i
trafiken. Det finns i stället en risk för att trafikundervisning leder till en övertro på
barns förmåga att bete sig säkert i oberäkneliga trafikmiljöer. Det går därför inte
att ta för givet att eleverna i den här åldern är mogna att röra sig själva i trafiken
bara för att de har fått trafikundervisning.
Trafiken är också ett sammanhang där behovet av regler och påföljder blir tydligt.
Trafikundervisningen fungerar på så sätt som ett elevnära exempel på att
gemensamma behov – i det här fallet säkerhet i trafiken – ibland måste gå före
individens behov eller önskemål – i det här fallet att ta sig fram så snabbt som
möjligt.
Att leva i närområdet
I kunskapsområdet ”Att leva i närområdet” lyfter kursplanen fram företeelser och
händelser i elevernas egen omgivning. Kursplanens fokus på närområdet ger
konkretion åt innehållet och gör att eleverna kan känna att det innehåll de möter i
skolan är relevant i den egna livsvärlden. Genom att ge eleverna gemensamma
erfarenheter av och kunskaper om den plats som förenar dem kan undervisningen
också bidra till en känsla av samhörighet.
Man kan tänka sig situationer där det behövs en vidare tolkning av vad som
menas med närområdet. Närområdet kan i vissa sammanhang även inbegripa
grannorten, stället där någon man känner arbetar, huvudstaden eller en plats som
figurerar i media eller i populärkulturen.
Närområdets natur- och kulturlandskap
Genom innehållet några utmärkande drag i närområdets natur- och
kulturlandskap strävar kursplanen efter att ge eleverna möjlighet att uppfatta hur
miljön omkring dem har formats av både naturens egna processer och människors
verksamheter. Ofta går det inga skarpa gränser mellan natur- och kulturlandskap.
På många platser går det att samtidigt observera spår av både naturkrafternas
påverkan och människans utnyttjande av mark, vatten och andra naturresurser.
Runtom i Sverige finns spår av den senaste istiden som kan studeras på plats i
naturlandskapet, till exempel rullstensåsar, rundhällar och flyttblock. Innehållet
lägger en grund för geografiundervisningen i högre stadier som ska behandla
bland annat klimat- och vegetationszoner, klimatförändringar, endogena och
exogena processer, fältstudier och människors användning av naturresurser.
14 KOMMENTARMATERIAL TILL KURSPLANEN I HISTORIA
Hemortens historia
Ett annat innehåll anlägger ett historiskt perspektiv på studier av närområdet:
hemortens historia och vad närområdets platser, byggnader och vardagliga
föremål kan berätta om livet där under olika tider. Historien i närområdet kan
spåras och tolkas genom till exempel historiska minnesmärken, byggnader, namn
på gator och torg eller texter av olika slag. Vardagliga föremål finns ofta att
beskåda på hembygdsmuseer, inte sällan tillsammans med livfulla berättelser om
livet på hemorten i det förflutna. Att kunna leva sig in i hur människor levde förr i
den egna hemorten, kan bidra till en ökad förståelse för vår egen tid och ge
eleverna viktiga kunskaper för att vidga sin historiska referensram.
Kristendomens roll
I samband med hemortens historia anger kursplanenkristendomensrolliskolan
ochpå hemorten förri tiden som ett innehåll. Det motiveras av det faktum att
religionen och kyrkan har haft stor betydelse för den historiska utvecklingen i
Sverige under tusen år. Under långa tider dominerade olika former av kristendom
i Sverige, och kyrkans roll i samhället var mer central än i dag. Den kristna
identiteten ärvdes och togs för given; den växte oftast inte fram som resultatet av
individuella val. ”Kyrkan mitt i byn” var den naturliga samlingspunkten, nyheter
spreds från predikstolen och genom informationsutbyte på kyrkbacken.
Kristendomen spelade också en central roll i skolan. Först 1919 avskaffades
katekesundervisningen. Det öppnade för en mer allmän kristendomsundervisning
inriktad på bibliska berättelser och kristen etik, och med tiden även för studier av
andra religioner. Genom att studera kristendomens roll i skolan utifrån ett
historiskt perspektiv får eleverna övning i att göra jämförelser mellan då och nu
och kan reflektera över likheter och skillnader. I förlängningen kan detta också
leda till diskussioner om orsaker till förändringarna.
Eleverna får genom detta innehåll möjlighet att utveckla en översiktlig förståelse
för den betydelse som kristendomen har och har haft i skolan och i det svenska
samhällslivet. Med det som grund kan de anlägga historiska perspektiv på
innehållet i senare årskurser som berör sekularisering och mångfald i dagens
samhälle.
Centrala samhällsfunktioner
Olika samhällen har i olika tider haft skilda uppfattningar om vad som är eller bör
vara gemensamt. Dessa uppfattningar har legat till grund för vad som har
definierats som samhällets ansvar och lett till att den offentliga sektorn har
varierat och varierar kraftigt i omfattning.
Som en introduktion till en bredare samhällsförståelse lyfter kursplanen fram
centrala samhällsfunktioner, till exempel sjukvård, räddningstjänst och skola som
ett centralt innehåll i SO 1–3. Detta följs upp i årskurserna 4–6 isamhällskunskap
med ett innehåll om offentlig ekonomi och vad skatter användstill. Därligger
betoningen på det vi betalar gemensamt genom skatter. Iårskurserna7–9lyfter
15 KOMMENTARMATERIAL TILL KURSPLANEN I HISTORIA
sammaämne framsvenskavälfärdsstrukturerochhurdefungerar som ett centralt
innehåll.
Yrken och verksamheter
Innehållet yrken och verksamheter i närområdet erbjuder kontaktytor mellan
skolan och arbetslivet och anknyter till den samlade läroplanens andra del. Där
står det att skolans mål är att varje elev ska få inblick i närsamhället och dess
arbets-, förenings- och kulturliv. I senare årskurser följer undervisningen i
samhällskunskap upp olika frågor kring arbetsliv och arbetsmarknad.
Genom att studera yrken och verksamheter i närområdet kan eleverna förstå hur
arbete skapar mervärden för den enskilde och samhället. Här finns en tydlig
koppling till innehållspunkten pengars användning och värde i kunskapsområdet
”Att leva i världen”. Dessutom kan kännedom om yrken och verksamheter i
närområdet bidra till elevernas förståelse för arbetets och företagsamhetens
betydelse för både privatekonomin och samhällets ekonomi, innehåll som
återkommer i samhällskunskap under senare årskurser.
Att leva i världen
Även yngre elever har uppfattningar om världen och behöver internationella
utblickar för att se hur deras egen plats på jorden passar in i ett större
sammanhang. Ibland blir det nära mer begripligt när man har fått syn på de stora
mönstren.
Miljö och hållbar utveckling
Hållbar utveckling ingår som ett centralt innehåll i flera ämnen. I de tidiga
skolåren tar hållbarhetsfrågorna sin utgångspunkt i elevnära och vardagliga
sammanhang. I kursplanen för SO 1–3 uttrycks det sommiljöfrågor utifrån elevens
vardag.Det handlar om hur eleverna själva kan bidra till hållbar utveckling och
minska påfrestningen på miljön, till exempel genom återvinning eller att hushålla
med el och vatten. Genom att fokusera på miljöfrågor lägger undervisningen i
årskurs 1–3 en grund för studierna av hållbar utveckling i högre stadier, som då
omfattar inte bara den ekologiska dimensionen av begreppet, utan även sociala
och ekonomiska aspekter.
Förutsättningar i natur och miljö
Naturens förutsättningar påverkar var människor väljer att bosätta sig. Sådana
typer av samband mellan naturen, människan och samhället belyses i kursplanen
genom innehålletrumsliga förutsättningari natur och miljö för befolkning och
bebyggelse, till exempel mark, vatten och klimat. Var bor det många människor och
varför? Varför är andra platser mer glesbefolkade?
Olika livsmiljöer erbjuder olika goda försörjningsmöjligheter. Centrala faktorer
som avgör om människor kan leva på en plats är till exempel hur mycket och hur
16 KOMMENTARMATERIAL TILL KURSPLANEN I HISTORIA
bra odlingsmark det finns, om det finns tillgång till vatten och andra naturresurser
och vilket klimat området har. Miljön sätter på så sätt gränser för vilka
verksamheter människor kan bedriva på en viss plats och hur stor befolkning ett
område kan försörja. Men i den moderna ekonomin och genom vårt urbaniserade
bosättningsmönster kan det vara svårt att se direkta kopplingar mellan miljön och
människans försörjning, eftersom de flesta arbetstillfällen i dag inte är lika
beroende av naturförhållanden. Här kan det därför vara fruktbart att anlägga ett
historiskt perspektiv – bosättning i dag sker delvis på andra villkor än förr i tiden.
Även i närområdet går det att se och studera naturgivna faktorer som påverkat
placeringen av byggnader och verksamheter. Fast mark är enklare och billigare att
bygga på än sankmark, den gamla stadskärnan ligger ofta nära en naturlig
omlastningsplats för att underlätta handel och så vidare.
Världsdelar, världshav, länder och platser
I Sverige i dag möter eleverna människor, varor och kulturella uttryck från hela
världen. De känner redan till djur och naturtyper som inte finns naturligt i
Sverige. Genom att studera namn och läge på världsdelarna och världshaven får
de möjlighet att utveckla en övergripande geografisk referensram som hjälper
dem att sätta in olika händelser och företeelser som de har hört talas om i ett
rumsligt sammanhang. Med utgångspunkt i elevernas egna frågeställningar om
länder och platser kan undervisningen bidra till att eleverna får ännu fler
geografiska referenspunkter för att utveckla sin bild av världen.
Kursplanen anger inte vilka namn på länder och platser som ska behandlas i
undervisningen. Det urvalet sker bäst i samspelet mellan elever och lärare i varje
klassrum och med hänsyn till elevernas förkunskaper och intressen.
Namnkunskaper är nödvändiga delar av en referensram över världen. Det är dock
viktigt att betona att geografiska namn får en tydligare funktion och blir lättare att
minnas om de studeras i ett sammanhang. Sådana sammanhang kan till exempel
vara hållbarhetsfrågor och livsmiljöer.
Människans uppkomst, vandringar och övergången till
jordbruk
Människans tidiga utveckling ska belysas översiktligt i årskurserna 1–3 genom
innehållet människans uppkomst, vandringar,samlande och jaktsamt förändrade
levnadsvillkor i samband med övergången till jordbruk. Människans vandringar
handlar dels om hur människan spreds över jorden, dels om jägares och samlares
nomadiska livsstil. Att människan blev bofast och började odla upp mark och
hålla husdjur är en av de största förändringarna i människans historia.
Nordisk forntid
I nära anslutning till innehållet om människans vandringar, samlande och jakt
samt övergången till jordbruk betonar kursplanen särskilt ett nordiskt perspektiv
på den tidiga historien. Innehållet Norden befolkas handlar om hur människor i
17 KOMMENTARMATERIAL TILL KURSPLANEN I HISTORIA
slutet av den senaste istiden följde efter renhjordar och andra bytesdjur och slog
sig ner i Norden. Detta innehåll illustrerar hur kursplanen i historia lyfter fram
migration som en lång historisk linje. En annan lång historisk linje synliggörs
genom innehållet människors levnadsvillkor under nordisk stenålder, bronsålder
och järnålder.
Det kan vara spännande att undersöka spår av forntiden i närområdet. I många
delar av Sverige finns förhistoriska lämningar kvar i landskapet. Kult- och
offerplatser, hällristningar, runstenar, rösen och gravfält påminner om vårt
förflutna och markerar platser av betydelse för forntidens människor. Genom att
se sådana spår i det nutida landskapet kan den äldre historien bli levande och
konkret för eleverna.
Berättelser i antik och nordisk mytologi samt i samisk
religion
En annan brygga mellan det förflutna och nuet är berättelseri antikochnordisk
mytologi samt i samisk religion.Sådana berättelser utgör kulturella
referenspunkter som många människor känner till. Den nordiska mytologin har
många gemensamma drag med antik mytologi, och även med samisk religion.
Gudarna har ibland liknande särdrag och berättelserna försöker ofta ge
förklaringar till samma grundläggande livsfrågor om skapelsen, kärleken och
döden, eller till fenomen i naturen som åskan och årstidernas växlingar. När
eleverna får ta del av sådana berättelser kan nya dörrar öppnas till konst, film och
litteratur.
Den samiska religionen förbjöds i Sverige under 1600-talet, samtidigt som
samerna kristnades under tvång. Trots det levde religionen kvar parallellt och
integrerat med kristendomen under lång tid. På liknande sätt levde den nordiska
mytologin och den fornskandinaviska religionen länge kvar parallellt med
kristendomen. Det bör betonas att i fallen med antik och nordisk mytologi samt
samisk religion är det berättelsersom utgör det centrala innehållet, inte de
religiösa traditionerna som helhet.
Högtider, symboler och berättelser
Innehållet några högtider,symboler och berättelserinom kristendom, islam och
judendom innebär att undervisningen ska behandla konkreta religiösa uttryck.
Detta kan fungera som en ingång till senare årskursers fördjupade innehåll om
världsreligioner. Det kan även bidra till elevernas förståelse av religiösa uttryck
som de möter i olika sammanhang.
Det finns ofta direkta kopplingar mellan berättelser, symboler och högtider. Ett
exempel är det judiska påskfirandet som högtidlighåller Gamla testamentets
berättelse om uttåget ur Egypten. Ett annat är kopplingen mellan det kristna korset
och berättelser om Jesus död och uppståndelse. Dessa konkreta religiösa uttryck
utgör startpunkten för en progression i det centrala innehållet där eleverna gradvis
under skoltiden kommer i kontakt med allt mer abstrakta delar av religionerna.
18 KOMMENTARMATERIAL TILL KURSPLANEN I HISTORIA
Ett skäl till att namnge tre religioner är att eleverna tidigt ska få kunskaper om att
vårt samhälle är mångreligiöst och pluralistiskt. Utan den kunskapen kan
studierna av kristendomens historiska roll i Sverige bli perspektivlösa. Eleverna
kan också ha behov av djupare kunskaper om religioner utanför den egna
erfarenheten. Genom att belysa en mångfald av religiösa uttryck kan skolan bidra
till mellanmänsklig och interkulturell förståelse och motverka stereotypa bilder av
andra religioner och deras utövare.
Att just kristendom, islam och judendomen lyfts fram motiveras främst av deras
relevans i det samtida mångkulturella samhället, antalet utövare i Sverige och
deras historiska betydelse. Dessa tre religioner delar också många berättelser och
föreställningar, vilket gör det möjligt att se likheterna mellan dem. Eftersom
kristendomen är mer utbredd och har större historisk betydelse i det svenska
samhället än andra religioner preciserar kursplanen dessutom att några berättelser
ur Bibeln och deras innebörder ska ingå i undervisningen.
Mänskliga rättigheter
Enligt läroplanen har skolan en viktig uppgift när det gäller att förankra de
grundläggande värden som vårt samhällsliv vilar på hos eleverna. Människolivets
okränkbarhet, individens frihet och integritet, alla människors lika värde,
jämställdhet mellan kvinnor och män och solidaritet med svaga och utsatta är de
värden som skolan ska gestalta och förmedla. Därför är mänskliga rättigheter
inklusive alla människorslikavärdeoch barnets rättigheter i enlighet med FN:s
konvention om barnetsrättigheter (barnkonventionen) ett centralt innehåll i SO
för årskurserna 1–3.
Konventionen om barnets rättigheter är en specifik del av folkrätten som slår fast
universella rättigheter för alla barn. Barnkonventionen är också svensk lag sedan
år 2020. Kunskapen om att världens nationer har enats om ett antal rättigheter
som gäller speciellt för barn, ger eleverna signaler om hur viktiga dessa rättigheter
är. Barnetsrättigheter och allamänniskorslika värde är grundprincipersom det
svenska samhället vilar på och kan vara en början till att demokratibegreppet längre
fram blir begripligt. Barnets rättigheter är dessutom nödvändig kunskap för den
enskilda eleven som genom dem kan förstå om de egna rättigheterna kränks. De
mänskliga rättigheterna och barnetsrättigheter är innehållsom återkommer med
vissa tillägg och fördjupningar isamhällskunskap i högre stadier.
Demokratiska principer
Nära förbundet med mänskliga rättigheter och barnets rättigheter är kursplanens
innehåll om demokrati. Som en introduktion till senare årskursers återkommande
demokratistudier i samhällskunskap och historia, anger kursplanen för SO 1–3 att
undervisningen ska behandla grundläggande demokratiska principer och vad
åsikts- och yttrandefrihet samt majoritetsprincipen kan innebära i skolan och i
samhället. Kunskaper om demokratins principer är grundläggande för att förstå
demokratibegreppet. Demokratiska principer kan konkretiseras genom
demokratiska arbetsformer i klassrummet, där alla får komma till tals och alla har
19 KOMMENTARMATERIAL TILL KURSPLANEN I HISTORIA
rätt att inneha och yttra sina åsikter. I exempelvis klassråd kan eleverna få
erfarenheter av att fritt utbyta idéer och fatta gemensamma beslut utifrån
majoritetsprincipen. Därigenom ges eleverna förutsättningar att utveckla
erfarenhet av och kunskap om demokrati här och nu, snarare än som något som är
viktigt enbart för ett framtida vuxenliv.
Pengars användning och värde
Ekonomi är en grundläggande del av samhällets uppbyggnad och det är därför
motiverat att introducera även ekonomi tidigt i undervisningen. I årskurserna 1–3
lyfter kursplanenframpengars användningochvärde och olika exempel på
betalningsformer och vad några vanliga varor och tjänster kan kosta somett
centraltinnehåll.Detta följssedanuppikursplanenisamhällskunskapdär
”Samhällsresurserochfördelning” är ett kunskapsområde som tar upp frågor om
privatekonomi och samhällsekonomi.
Med pengars användning avses vad pengar kan användastill och hur de kan
hanteras. Det går att överräcka kontanter, betala med kort eller överföra pengar
direkt mellan konton genom banktjänster på internet. Det är inte självklart att
eleverna förstår kopplingen mellan mynt,sedlar, kreditkort och andra digitala
betalningsmetoder.
Med pengars värde avses bland annat bytesvärdet, det villsäga vad som kan köpas
för pengar och ungefär vad det kostar. Pengars värde kan också ges en fördjupad
innebörd genom att undervisningen belyser det faktum att de flesta människor får
pengar i utbytemot arbete. Pengars värde kan slutligen problematiseras ur ett etiskt
perspektiv: Är det viktigt att vara rik? Finns det saker man inte skulle göra för
pengar?
Aktuella samhällsfrågor
Även eleverna i de tidigaste skolåren snappar upp händelser och aktuella
samhällsfrågor i olika medier och därför är detta ett centralt innehåll i SO 1–3.
Samhällsfrågor är alla frågor som handlar om hur samhället ska utvecklas
framöver. Dessa frågor engagerar många och kräver ofta någon form av kollektivt
beslut. De är ofta föremål för diskussion och debatt, eftersom olika aktörer drivs
av olika åsikter, värderingar och intressen.
Genom att ta upp aktuella samhällsfrågor i undervisningen får eleverna möjlighet
att samtala om och reflektera kring förhållanden och händelser som väcker deras
tankar och känslor. Att undervisningen behandlar aktuella samhällsfrågor ökar
elevernas möjligheter att förstå och agera i sin samtid. Det ger dem också övning i
att uttrycka och värdera olika ståndpunkter och formulera argument grundade på
fakta och värderingar.
Vilken typ av samhällsfrågor som undervisningen ska ta upp går inte att definiera
i en kursplan. Det urvalet måste ta sin utgångspunkt i lärarens didaktiska
överväganden utifrån elevernas ålder, intressen och förförståelse samt utifrån
aktualitetsaspekter och kopplingar till annat undervisningsinnehåll. Inte heller kan
20 KOMMENTARMATERIAL TILL KURSPLANEN I HISTORIA
kursplanen beskriva vilka medier som arbetet med samhällsfrågor ska utgå från.
Oavsett vilka medier som används kan undervisningen om aktuella
samhällsfrågor bidra till att utveckla ett källkritiskt förhållningssätt hos eleverna. I
samhällskunskap i årskurserna 4–9 finns ett breddat och fördjupat innehåll om
samhällsfrågor och källkritik i kunskapsområdet ”Granskning av samhällsfrågor”.
Källkritik i årskurs 1–3 kommenteras mer utförligt i nästa avsnitt.
Att undersöka verkligheten
Detta kunskapsområde rymmer inte något fristående innehåll, utan består av
metoder och begrepp som kan användas vid studier av innehållet i de andra
kunskapsområdena. Genom att eleverna tidigt får komma i kontakt med de
samhällsorienterande ämnenas arbetssätt och begrepp får de träning i att ordna
kunskap och verktyg för att samtala om samhället ur olika perspektiv.
Metoder för att söka information
Vi lever i ett informationssamhälle som ställer stora krav på vår förmåga att ta till
oss information och att sovra bland alla budskap som dagligen översköljer oss.
Information produceras och distribueras i olika syften och de beslut vi fattar
påverkas av vad vi har hört eller läst och hur vi värderar det.
Genom att lyfta fram metoder för att söka och värdera information i alla årskurser
och i alla samhällsorienterande ämnen, syftar kursplanerna till att utveckla
elevernas förmåga att ta till sig information från olika typer av källor och värdera
hur trovärdiga och relevanta de är. I det centrala innehållet för SO i årskurserna 1–
3 är detta innehåll formuleratsommetoderför attsöka information, till exempel
textläsning, intervjueroch observationer. Samtal om olika källors användbarhet och
tillförlitlighet.
Textläsning, intervjuer och observationer är exempel på olika metoder för att
inhämta information. Genom att läsa om, lyssna till och observera sin omgivning
och på olika sätt dokumentera och sammanställa resultatet av undersökningar, får
eleverna tidigt träna på ett vetenskapligt arbetssätt. De källor som kan utgöra
underlag för samtal om användbarhet och tillförlitlighet är främst sådana som är
anpassade för yngre barn. Det inkluderar källor som eleverna möter i faktaböcker,
tidningar och på olika webbplatser.
Den långsiktiga ambitionen med undervisningen i källhantering är att eleverna
ska utveckla ett kritiskt tänkande, men i tidigare årskurser måste källkritiken med
nödvändighet utgå från enkla frågor: Varifrån kommer informationen? Vem har
sagt eller skrivit det? Vilket syfte kan en person ha med sin framställning?
Jordgloben samt analoga och digitala kartor
Kursplanen lyfter fram jordgloben som ett centralt innehåll i SO för årskurserna 1–
3. En tanke bakom detta är att ge de yngre eleverna chansen att utveckla förståelse
för att de lever på en stor planetsom de delar med andra varelser. Jordgloben ger en
21 KOMMENTARMATERIAL TILL KURSPLANEN I HISTORIA
på många sätt rättvisande bild av vår planet och är en utgångspunkt för vidare
studier av analoga och digitala kartor. Fysiska kartor med sina symboler, färger
och skalor kan berätta hur landskapet är utformat i elevernas närhet och på olika
platser på jorden och utvecklar därmed elevernas rumsuppfattning.
Isamband med kartanvändning och studier av jordgloben blir det också naturligt
att beröra storleksrelationer och väderstreck. Storleksrelationer handlar om att
börja förstå begreppet skala, liksom om att kunna jämföra mindre och större
platser, länder och världsdelar och förstå hur dessa olika storheter förhåller sig till
varandra. Väderstrecken är nödvändiga verktyg för att kunna tala om riktning och
läge. Norr, söder, öster och väster på en kartbild ska behandlas i undervisningen,
men eleverna ska också få kunskaper om hur man kan orientera sig i närmiljön
med hjälp av väderstrecken. Här finns kontaktytor mellan SO och det centrala
innehåll i idrott och hälsa som handlar om att orientera sig i närmiljön.
Mentala kartor
Ett annat innehåll som syftar till att utveckla elevernas rumsuppfattning är mentala
kartor, till exempel över närområdet, skolvägar eller andra platser som är
betydelsefulla för eleven. En mental karta är ett fysiskt uttryck för den inre bild som
vi har av vår omgivning, det vill säga vår rumsuppfattning. En elev kan till
exempel rita en bild av ett rum och placera ut möblerna i rummet med en tanke
om hur stora de är i relation till varandra. På så sätt tänker eleven redan i olika
skalor och kan börja förstå en viktig princip bakom kartans förhållande till
verkligheten. Det går också att göra mentala kartor över skolgården, hemorten,
Sverige, Europa och världen. En mental karta kan aldrig ritas fel, den
representerar ju bara individens uppfattning om lägen, avstånd och
storleksrelationer inom det rum som kartan föreställer.
Tidslinjer och tidsbegreppen dåtid, nutid och framtid
Tidslinjer är användbaraverktygför att åskådliggöra tidens förlopp och för att länka
händelser och skeenden till varandra. Med hjälp av tidslinjer kan man jämföra
långa tidsrymder med korta, förstå vad som hände först och vad som hände sedan
och få en bild av avståndet i tid mellan nuet och det förflutna. Genom att eleverna
får lära sig att läsa olika varianter av tidslinjer kan de få en kronologisk överblick
över historien och utveckla sin historiska referensram.
Forskning visar att yngre elever har svårt med årtal och lättare för att ta till sig
relativa tidsbegrepp.Därföringårtidsbegreppendåtid,nutidochframtididet centrala
innehållet i SO 1–3 och kan med fördel användas som tidsangivelser i stället för
årtal. I arbetet med kronologi med yngre elever kan även vardagsspråkets nyanser,
som till exempel ”gammalt” och ”väldigt gammalt”, utnyttjas för att öka
förståelsen för det som var ”förr i tiden”.
22 KOMMENTARMATERIAL TILL KURSPLANEN I HISTORIA
Innehållet i ämnet historia
årskurserna 4–6 och 7–9
Kronologiskt avgränsade kunskapsområden
Inom årskurserna 4–6 och 7–9 är innehållet indelat i kronologiskt ordnade
tidsperioder som var och en utgör ett kunskapsområde. Varje kronologiskt
avgränsat kunskapsområde har innehållspunkter som är till för att ringa in
händelser och skeenden som är centrala för förståelsen av den aktuella
tidsperioden.
Det finns flera skäl till att det centrala innehållet i historia är kronologiskt
uppbyggt. Historia som skolämne och vetenskap har en lång tradition av att dela
in det förflutna i olika tidsperioder. Kursplanen bygger på idén att sambanden
under en tidsperiod måste vara tydliga. Långsiktiga skeenden, människors
levnadsvillkor, framträdande aktörer, idéer och avgörande händelser ska
presenteras på ett sådant sätt att de skapar ett sammanhang för eleven.
Att kursplanen presenterar de olika kunskapsområdena kronologiskt i årskurserna
4–6 och 7–9 innebär inte att de måste studeras i kronologisk följd eller ett i taget.
Historiebruk kopplat till olika tidsperioder
I varje kronologiskt avgränsat kunskapsområde finns det ett innehåll som handlar
om historiebruk kopplat till tidsperioden. Därigenom kan eleverna få syn på hur
människor, händelser, konflikter och andra företeelser under olika tidsperioder
lever kvar i föreställningar i nuet och används som referenspunkter för att påverka
nutiden och framtiden. Det kan handla om vilka associationer vi får av olika
historiska personer eller skeenden och hur historiska företeelser används som
symboler; ibland för att ge människor något att samlas kring, ibland för att skapa
opinion för eller emot något i vår egen tid. Det pekar också mot en viktig funktion
med historiebruk, att vara identitetsskapande.
Konkreta exempel på historiebruk kan ibland vara en tacksam ingång till ett
arbetsområde. Ofta är det just samtidens sätt att betrakta och referera till en
tidsperiod som utgör elevens enda förkunskap. Genom att börja i historiebruken,
till exempel bilder av det förflutna i filmer och spel, kan undervisningen utgå från
det aktuella och bekanta för att sedan vidga och nyansera elevernas bild av
tidsperioden.
Långa historiska linjer
Historievetenskapenssätt att dela in detförflutna i olika tidsperioder är en
konstruktion för att underlätta förståelsen av ämnet.Men kursplanen strävar också
efter att eleverna ska ges möjlighet att följa den historiska utvecklingen utifrån
givna teman. Därför rymmer kursplanen tre långa historiska linjersomåterkommer
iflera kunskapsområden. De tre linjerna är levnadsvillkor, migration och makt.
23 KOMMENTARMATERIAL TILL KURSPLANEN I HISTORIA
Med utgångspunkt i dessa linjer kan eleverna jämföra och se likheter och
skillnader mellan tidsperioder. På det sättet får de möjlighet att följa hur både
kontinuitet och förändring präglar den historiska utvecklingen. Genom att studera
sådana teman ökar därför elevernas möjligheter att göra kopplingar mellan det
förflutna, nuet och framtiden.
Den långa linjen levnadsvillkorsyftartill att göra historien levande och ge eleverna
möjlighet att utveckla sin förmåga att leva sig in i gångna tiders villkor.
Kursplanen skriver ofta fram ett komparativt perspektiv på hur levnadsvillkoren
har skilt sig åt för barn, kvinnor och män och för andra grupper i samhället. Att
studera människors levnadsvillkor öppnar också för diskussioner kring
tidsbundenhet, det vill säga människors olika förutsättningar och skilda
värderingar i tid och rum. Kunskaper om människors levnadsvillkor under olika
tider har en central betydelse för att eleverna ska kunna utveckla historisk empati.
Den historiska linjen migration belyser hur förflyttningar inom och mellan länder
alltid har varit betydelsefulla inslag i historien. Migration påverkas av
omvärldshändelser och är också i sig själv en faktor som driver på utvecklingen
på många områden.
Den långa historiska linjenmakt syftar till att visa hurmaktförhållanden,ideologier
och olika former för beslutsfattande har förändrats genom tiderna. På så sätt ger
den perspektiv åt politiska idéer och processer i dag.
Progression
En progression mellan årskurserna syns i en viss geografisk förskjutning från
närområdet i årskurserna 1–3, via Sverige och Norden i årskurserna 4–6, till
Europa och världen i årskurserna 7–9. En tanke bakom detta är att eleverna med
stigande ålder får bättre förutsättningar att relatera till en historia med vidare
utblickar över världen.
Det finns även en progression i svårighetsgrad. De övergripande begreppen i det
centrala innehållet är valda så att de tillsammans möjliggör en allt djupare och
mer komplexanalysisenare årskurser. Begreppen likheter och skillnader, som i
årskurs 4–6 används för jämförelser mellan olika gruppers levnadsvillkor, lägger
en betydelsefull grund för resonemang utifrån begreppen kontinuitet och
förändring i årskurs 7–9. På samma sätt blir förståelse av begreppet historiska
källor i årskurserna 4–6 en förutsättning för att ställa historiska frågor och
genomföra analyser utifrån källkritiska kriterier i årskurserna 7–9.
Nedan kommenteras det centrala innehålletmed utgångspunkt i kunskapsområdena.
24 KOMMENTARMATERIAL TILL KURSPLANEN I HISTORIA
Årskurserna 4–6
Kulturmöten och statsbildning i Norden, cirka 800–1500
Innehållet i det här kunskapsområdet tar ett översiktligt grepp om övergången från
vikingatid till medeltid.
Kulturmöten
I kunskapsområdet ska undervisningen behandlaNordens kulturmöten medandra
delaravvärldengenomvikingars resor och medeltidens handelssystem.Hur
vikingar från Norden slog sig ned i andra områden och hur människor under
medeltiden flyttar till Norden som handelsmän, hantverkare, soldater eller
kyrkliga företrädare, visar vidden av migration och kulturmöten under perioden.
Innehållet medeltidens handelssystem belyser Sveriges och Nordens beroende av
handelsutbytet med övriga Europa och har betydelse för förståelsen av den långa
historien av maktkamp om kontrollen över handeln runt Östersjön.
Statsbildning och kristendomens etablerande
Genominnehållet statsbildning får elevernakunskaperomattSverige inte alltid har
funnits som nation, utan växte fram i en tid då varken nationella gränser eller
nationella identiteter existerade. De nordiska staternas bildande gick hand i hand
medkristendomens etablerande.Idagvet vi attkristendomen etablerades genomen
lång förändringsprocess där olika religioner utövades parallellt och blandades
med lokal kult. Kristendomen kom till Norden från det kontinentala Europa, och
med den följde föreställningar om makt och centralisering som blev förebilder för
de tidiga nordiska kungadömena. Kursplanen anger att undervisningen ska ta upp
konsekvenseravdessaförändringar.Till exempel bidrog kristendomensinförande
till att träldomen avskaffades och att stormän kunde få en mäktig bundsförvant i
kyrkan om de lät döpa sig. Religion knyts här till den långa historiska linjen makt.
Källor
Ett återkommande innehåll genom årskurserna 4–9 är vad olika typer av historiskt
källmaterial kan berätta om det förflutna. I kunskapsområdet ”Kulturmöten och
statsbildning i Norden” inriktasstudierna på vad historiska källor är … och hur de
kan användas för att ge kunskaper om det förflutna.
Kursplanen ger exempel på källori form av arkeologiska fynd, texter, muntliga
berättelser och digitalt material för att visa en bredd av olika typer av historiskt
källmaterial. Genom att ta upp vilka sorters källor som finns bevarade från den
tidsperiod som kunskapsområdet handlar om finns det möjligheter att komma in
på skillnaden mellan historiska tolkningar och källmaterial. Arbetet med
historiska källor kan också låta eleverna uppleva en närhet till historien.
25 KOMMENTARMATERIAL TILL KURSPLANEN I HISTORIA
Historiebruk kopplat till tidsperioden
I det här kunskapsområdet erbjuds rika möjligheter att undersöka historiebruk
kopplat till tidsperioden. I kursplanen ges exemplet hur vikingar framställs i
populärkulturen, men det finns gott om andra företeelser från tidsperioden som
spelar en relativt framträdande roll i barns och ungdomars historiekultur. Inte
minst genom fantasykulturens många kopplingar till vår tids föreställningar om
medeltiden. Det kan generellt vara tacksamt att arbeta med exempel på
historiebruk från elevernas livsvärldar, eftersom det ger eleverna möjligheter att
reflektera över sitt eget historiebruk.
Maktförhållanden och levnadsvillkor i Norden, cirka 1500–1800
Många av Sveriges nationella symboler och berättelser har sin grund i händelser
från den här tiden. Två tydliga exempel är den svenska nationaldagen, som
förlagts till den 6 juni, bland annat till minne av när Gustav Vasa valdes till kung
den 6 juni 1523 och den svenska flaggan som började användas på 1500-talet.
Övergången till den protestantiska läran och formandet av en välorganiserad
statsförvaltning är olika skeenden som har bidragit till den svenska självbilden
och som är centrala delar av innehållet i det här kunskapsområdet. Andra centrala
teman under den här tidsperioden är det svenska Östersjöväldets expansion och
upplösning samt levnadsvillkoren för olika grupper i ståndssamhället.
Kampen om den politiska makten, reformationen
och den starka kungamaktens framväxt
Innehållet kampen om den politiska makten i Norden syftar främst på de händelser
som ledde fram till att den svenska kungamakten lämnade Kalmarunionen och
påbörjade bygget av en mer enhetlig och centraliserad stat. Samtidigt öppnar
formuleringen för att behandla även andra konflikter både mellan och inom stater
i Norden under de 300 år som kunskapsområdet spänner över. Därför behöver
läraren göra ett urval av vilka händelser som ska behandlas mer ingående i
undervisningen och vilka som kan studeras mer översiktligt.
Några skeenden skrivs fram mer explicit i kunskapsområdet, bland annat
reformationen och framväxten av en stark kungamakt i Sverige samt uppror och
motstånd mot kungamakten. I och med reformationen bröt Gustav Vasa den
svenska kungamaktens beroende av katolska kyrkan. Därmed kunde han stärka
sin egen makt över både kyrkan och staten. Reformationen bidrog också till att
den första svenska bibelöversättningen kom till stånd, vilket i sin tur ledde till
ökad läskunnighet bland svenskarna. Genom detta innehåll får eleverna kunskaper
om religionensroll i samhälleliga processer och förståelse för vilken betydelse
protestantismen haft för samhällsutvecklingen.
Under 1500- och 1600-talen genomgick Sverige liksom andra europeiska stater en
utveckling som innebar att centralmakten stärktes. Under den här perioden lades
26 KOMMENTARMATERIAL TILL KURSPLANEN I HISTORIA
mycket av grunden för Sverige som organiserad stat. Centralmakten anlade nya
städer, organiserade ett postväsende och införde fastare former för
skatteindrivning och rekrytering av soldater. Mycket av detta finns kvar än i dag
och kan fungera som välbekanta exempel för eleverna på hur historien lämnar
spår efter sig. Ett annat exempel på den ökade centralstyrningen var att kyrkan
ålades att sköta folkbokföringen, något som i hög grad bidragit till att öka våra
kunskaper om historien.
Det här innehållet kan knytas till den långa historiska linjen makt. Den politiska
utvecklingen mot ökad centralstyrning och stärkt makt för regenten, på bekostnad
av kyrkans och adelns inflytande, gick inte utan friktion. Uppror och motstånd
mot kungamakten organiserades i protest mot nya skattepålagor och
konsekvenserna av reformationen. Det mest välkända upproret är Dackefejden,
det största bondeupproret i svensk och nordisk historia.
Det svenska Östersjöväldet
InnehålletdetsvenskaÖstersjöväldetsamtorsakertill dessuppkomst och
upplösninghandlar om hur och varför Sverige under perioden utökade sitt
territorium. Detta var en tid när bergsbruket tog fart och metallproduktionen
ökade starkt i Norge och Sverige. Det gav den svenska staten, som tidvis
kontrollerade den omfattande handeln runt Östersjön, stora inkomster. Kampen
om makten över Östersjön ledde till många och långvariga krig mot andra
nationer som också hade intressen i området. Krigen belastade statens ekonomi
och fick konsekvenser för barn, kvinnor och män i alla samhällsklasser i Sverige
och andra länder runt Östersjön. För vissa grupper av människor orsakade krigen
mycket lidande, medan andra kunde utnyttja krigen för att berika sig och stärka
sin makt. Detta behandlas i innehållet konsekvenser för människor runt Östersjön.
Kunskaper om Östersjöns betydelse i historisk tid kan ge eleverna perspektiv på
frågor som är aktuella runt Östersjön i dag, till exempel gränsöverskridande
frågor om miljö och migration.
Levnadsvillkor i ståndssamhället
Den sociala och juridiska indelningen av befolkningen i de fyra ständerna adel,
präster, borgare och bönder var ett sätt att organisera samhället som präglade
Sverige under många århundraden, i grova drag från medeltiden fram till 1800-
talets mitt. Detta samhällssystem innebar att människor hade olika rättigheter och
skyldigheter beroende på vilket stånd de tillhörde. Ståndstillhörigheten kunde
därför spela en stor roll för olika människors möjligheter till arbete och
inflytande. Om det handlar innehållet likheter och skillnader i levnadsvillkor
mellan olika grupper i ståndssamhället. Kunskaper om ståndssamhället är
grundläggande för den historiska förståelsen och för att se vidden av den
samhällsförändring det innebar när betydelsen av människors ståndstillhörighet
minskade.
27 KOMMENTARMATERIAL TILL KURSPLANEN I HISTORIA
Källor
I samband med studiet av den här tidsperioden ska undervisningen behandla vad
historiskakällor från tidsperioden,till exempel brev, dagböcker ochkartor, kan
berättaomdet förflutna.I många läromedel, antologier och på olika webbplatser
finns urval av källor som i många fall har anpassats till nutidssvenska och som
därmed är tillgängliga för eleverna. Digitaliseringen har möjliggjort tillgång till en
stor mängd historiskt källmaterial, och många arkiv kan ta emot skolklasser och
visa delar av sina samlingar. Vilket källmaterial eleverna får komma i kontakt
med beror på lärarens didaktiska överväganden.
Historiebruk kopplat till tidsperioden
I det här kunskapsområdet ingår innehållet historiebruk kopplat till tidsperioden,
till exempel i gatunamn, minnesmärken och reklam. Exemplen anspelar på det
faktum att kunskapsområdet handlar om en tidsperiod som på många sätt har
präglat bilden av Sverige som nation och att det finns många påminnelser om
perioden i det offentliga rummet. Vi omges av historia, ibland utan att tänka på det.
Genom att eleverna uppmärksammas på historiska spår och hänvisningar isamtiden
kan den historia de möter i undervisningen göras levande och meningsfull.
Samtidigt kan undervisningen belysa för eleverna att mycket av historiekulturen
runt Östersjöväldets regenter och de krig som fördes under perioden har skapats
vid en senare tidpunkt, framför allt under 1800-talet. Att låta eleverna upptäcka
att historiebruken skiftat från en tid till en annan och att människor kan ha olika
uppfattningar om detta också i dag kan öka deras förståelse för vad som menas
med historiebruk.
Folkökning, ändrade maktförhållanden och emigration, cirka 1800–1900
Kursplanen fortsätter attfölja de långa historiska linjerna levnadsvillkor, migration
och makt. Innehålleti det här kunskapsområdet beskriver en brytningstid som
kännetecknades av påtagliga förändringar av maktförhållandena inom Sverige och
mellan Sverige och andra länder,men också om större livsmedelsproduktion,
kraftig befolkningstillväxt, begynnande industrialisering och emigration.
Nya maktförhållanden
Den långa historiska linjen makt belysesi det här kunskapsområdet genom
innehållet nya maktförhållanden i Sverige och mellan länder i Norden. Sverige
förlorade ett krig mot Ryssland 1809 och tvingadeslämna ifrån sig den finska delen
av riket. I Kielfreden några år senare avträdde den danska kronan Norge som
tvingades in i en union med Sverige.
I samband med krigsförlusten mot Ryssland avsattes kungen och Sverige fick nya
grundlagar, däribland regeringsformen som var i bruk ända fram till 1970-talet.
Med de nya grundlagarna 1809–10 fick riksdagen dela makten med kungen och
28 KOMMENTARMATERIAL TILL KURSPLANEN I HISTORIA
en utveckling mot parlamentarism påbörjades. Under 1800-talet började också
politiska partier organiseras, först i riksdagen och sedan även som breda
folkrörelser. Kunskaper om dessa skeenden utgör en viktig grund för förståelsen
av hur Sverige styrs i dag.
Jordbruksomvandling, folkökning och industrialisering
Under 1700-talet och första hälften av 1800-talet genomgick jordbruket i Norden
stora förändringar med skiftesrörelsen, nya odlingsmetoder och nya grödor.
Denna omvandlingsprocessfick stora konsekvenser, bland annatför bönderna i
Sverige och Danmark somfick utökad rätt till jorden de brukade.Därför är
jordbrukets omvandling ett centralt innehåll här.
Den stora folkökningen under 1800-talet i Sverige och i andra länder i Norden
hängerihopmed effektiviseringen av jordbruket och den tidigaindustrialiseringen.
Jordbruksomvandlingen och den tidiga industrialiseringen ökade produktionen av
livsmedel och andra varor. Men folkökningen innebar att fler människor skulle
försörjas, och den ekonomiska tillväxten fördelades inte heller jämnt mellan olika
grupper i samhället. Om detta handlar det centrala innehållet olika konsekvenser
av detta för barns, kvinnors och mäns levnadsvillkor.
Kunskaper om de samhällsförändringar som ägde rum vid den här tiden är viktiga
för att eleverna ska kunna se sambanden mellan jordbrukets omvandling,
industrialiseringen och folkökningen.
Emigrationen från Sverige
En påtaglig konsekvens av den stora folkökningen var att omkring en och en halv
miljon svenskar emigrerade, främst till Nordamerika. Trots ökad inhemsk
produktion medförde konkurrensen om odlingsbar mark och arbetstillfällen att
många människor hade svårt att försörja sig och sina familjer i Sverige. Samtidigt
lockades många av tillgången till mark i Amerika och i viss mån av en större
politisk och religiös frihet än i Sverige. Detta behandlas i innehållet olika orsaker
till och konsekvenser av emigrationen från Sverige. Innehållet följer den långa
historiska linjen migration.
Källor
I samband med tidsperioden 1800–1900 rymmer kursplanen innehållet vad
historiska källor från tidsperioden, till exempel kyrkböcker, fotografier och
domstolsprotokoll, kan berätta om det förflutna. Arkivmaterial,till exempel
kyrkböcker, kan belysa lokal befolkningsstatistik jämfört med nationell och ge
eleverna en inblick i hur historikerna arbetar med att tolka historiskt källmaterial.
Bondedagböcker kan ge värdefull information om hur livet för den vanliga
människan kunde se ut under tidsperioden, och Amerikabrev och fotografier kan
illustrera vad som lockade människor att emigrera.
29 KOMMENTARMATERIAL TILL KURSPLANEN I HISTORIA
Historiebruk kopplat till tidsperioden
I kunskapsområdet ingår också innehållet historiebruk kopplat till tidsperioden,
till exempel hur historiska händelser och aktörer framställs i böcker och på
museer. Exemplen pekar på möjligheterna att låtaelevernakommaikontaktmed
olika tolkningar av historiska personer och händelser ochmed sammanhangen där
dessa tolkningar har kommit till.
Årskurserna 7–9
Samhällsomvandlingar: framväxten av
civilisationer och industrisamhällen
Det här kunskapsområdet handlar om två processer som har förvandlat samhällen i
grunden: framväxten av civilisationer och framväxten av industrisamhällen. Båda
dessa samhällsomvandlingar innebar stora förändringar i människors sociala,
ekonomiska och politiska liv samt för människors idéer och tankar.
Högkulturer
Framväxten av högkulturer i olika delar av världen är ett centralt innehåll som
öppnar för att studera högkulturer under olika tider. Begreppet högkultur har
traditionellt använts för att beskriva forntida civilisationer. Deras kännetecken är
stadsbebyggelse, politisk centralisering, militärväsen och ett överskott på mat som
leder till arbetsdelning och uppdelning i olika samhällsklasser. Begreppet
högkultur är kontroversiellt eftersom det antyder att det skulle finnas andra
kulturer som befinner sig på ett lägre utvecklingsstadium. Trots detta använder
kursplanen begreppet eftersom det är allmänt vedertaget, inte minst i
undervisningssammanhang.
I dagens globaliserade samhälle är det rimligt att sträva efter en geografisk
spridning av de civilisationer som behandlas i undervisningen. För att visa på
möjligheten att få en sådan spridning pekar kursplanen ut högkulturer i Afrika,
Amerika och Asien som exempel på kulturer som kan studeras. Studier av
högkulturer i Amerika och Afrika söder om Sahara gör det också möjligt att
belysa de dramatiska skeenden som blev följden av dessa kulturers möten med de
europeiska kolonialmakterna. På så sätt kan undervisningen visa på en koppling
mellan forna civilisationer och kolonisation och slavhandel, som också är ett
innehåll i det här kunskapsområdet.
Antiken
Kursplanen lyfter fram antiken, dess utmärkande drag som epok och dess betydelse
för vår egen tid som ett innehåll för årskurserna 7–9. Än i dag finns det många
kulturella referenspunkter med ursprung i antiken. Kunskaper om antikens
kulturer och samhällen kan därför öka elevernas möjligheter att ta till sig och
uppskatta film, litteratur och annan kultur. Idéer och ideal inom politik och
30 KOMMENTARMATERIAL TILL KURSPLANEN I HISTORIA
vetenskap kan härledas till antikens Grekland, och rättsväsendet i de flesta
moderna stater har lånat drag av det romerska rättssystemet. Undervisningen i
historia kan här ge ett historiskt perspektiv till andra skolämnen som fysik och
samhällskunskap.
Denna tidsperiod innebar även ett intensivt utbyte mellan kulturer i nuvarande
Europa, Asien och Afrika. Genom dessa kulturmöten förändrades och uppstod
flera skriftspråk och religioner som fortfarande lever kvar. Kunskaper om hur
kultur och språk spreds under hellensk och romersk tid ger en bakgrund till
kulturella och språkliga gemenskaper i dagens Europa.
Kolonisation och slavhandel
Upptäcktsresor från Europa lade grunden till en ökad världshandel och till att
europeiska stater genom kolonisation utövade politisk, ekonomisk och religiös
makt över andra delar av världen. I Amerika slogs högkulturer i spillror och
miljontals människor dog av sjukdomar som erövrarna förde med sig från Europa.
I Amerika växte också en plantageekonomi fram för att möta en europeisk
efterfrågan på bland annat socker, bomull och tobak. Plantagerna var beroende av
arbetskraften från slavar som hämtades från Afrika. Ännu i dag, långt efter
avkoloniseringen och slaveriets avskaffande, påverkas många människors
levnadsvillkor av ekonomiska, sociala och politiska strukturer som inte fullt ut
kan förstås utan kunskaper om den här tidsperioden. Om detta handlar det centrala
innehållet europeisk kolonisation och slavhandel och konsekvenser av detta för
människor och kulturer samt för det ökade globala handelsutbytet mellan Europa,
Asien, Afrika och Amerika.
Den växande handeln bidrog till att det så småningom bildades nya bolagsformer
och till att delar av borgerskapet byggde upp stora förmögenheter som de
investerade i en tidig industrialisering. I takt med att köpmannaklassen stärkte sin
ekonomiska makt krävde den också större politiskt inflytande. Detta hade stor
betydelse för framväxten av nya ideologier och för politiska förändringar i
Europa. Kunskaper om den nya växande världshandeln är nödvändiga för att
förstå den europeiska dominansen över världen under tiden som följde – politiskt,
ekonomiskt och militärt.
Industrialiseringen
En av historiens största samhällsomvandlingar lyfts fram i det centrala innehållet
industrialiseringen i Europa och Sverige samt olika orsaker till
industrialiseringen och konsekvenser av denna för människor och miljö.
Kunskaper om industrialiseringen är av central betydelse för elevernas
möjligheter att förstå stora delar av den historiska utvecklingen från 1700-talet
och fram till i dag.
Flera olika faktorer samverkade och bidrog till de ekonomiska och sociala
förändringar som ägde rum under industrialiseringen. Ett allt effektivare jordbruk
sysselsatte en allt mindre del av arbetskraften och därmed ökade tillgången på
31 KOMMENTARMATERIAL TILL KURSPLANEN I HISTORIA
arbetare till industrin. God tillgång på kapital, råvaror och energi i form av
vattenkraft, järn och kol är andra delar av förklaringen till varför den industriella
revolutionen tog sin början i England vid den här tiden, liksom enskilda
uppfinningar som maskiner för textiltillverkning och ångmaskinen.
Industrialiseringen ledde till genomgripande förändringar i människors
levnadsvillkor. Nya samhällsklasser växte fram och maktbalansen mellan olika
grupper förändrades. Ekonomin expanderade snabbare än någonsin tidigare i
historien, men välståndet fördelades mycket ojämnt. Ångfartygen som togs i bruk
vid den här tiden underlättade massutvandringen till Amerika. Utvandringen och
urbaniseringen är tydliga exempel på migration, som är en av de genomgående
historiska linjerna i kursplanen.
Industrialiseringen fick också konsekvenser för miljön. Koleldningen som stod
för mycket av energin i det tidiga industrisamhället ledde till att luften
förorenades, och den urbana miljön präglades ofta av buller, trångboddhet och
bristande hygien. Ångmaskinen och kolet inledde också beroendet av fossila
bränslen, vilket än i dag medför koldioxidutsläpp som driver klimatförändringen.
Kunskaper om industrialiseringen kan ge eleverna ett historiskt perspektiv på
flera av de utmaningar samhället står inför i dag.
Revolutioner och nya idéer
Förändringarna i samhället under industrialiseringen hänger nära samman med de
nya idéer som växte fram vid samma tid. Under upplysningstiden formulerades
idéer som kom att förändra människors sätt att förhålla sig till vetenskap, religion
och politik. Dessa tankar, i kombination med nya maktförhållanden mellan olika
samhällsklasser, bidrog i hög grad till den amerikanska och den franska
revolutionen. De bidrog också till framväxten av politiska ideologier som
liberalism, konservatism och socialism.
Genom innehålletrevolutioner och framväxten av nya idéer,samhällsklasser och
politiska ideologier får eleverna förutsättningar att förstå hur komplexa
sambanden som styr samhällsutvecklingen kanvara.Änidagpräglas västerländska
samhällen avidéer och politiska skiljelinjer med rötter i den här tiden. Kunskaper
om de idéersom då växte fram är därför även viktiga för att kunna delta i dagens
politiska samtal.
Källor
I kunskapsområdet finns det centrala innehållet tolkning av historiska källor från
någon tidsperiod och granskning utifrån källkritiska kriterier. Eftersom
kunskapsområdet rymmer två vitt skilda samhällsomvandlingar, framväxten av
civilisationer och av industrisamhällen, innebär skrivningen att undervisningen
bara behöver behandla källor från någon av tidsperioderna.
I högstadiets centrala innehåll betonas att de historiska källorna både ska tolkas
och granskas kritiskt. Källkritik som vetenskaplig metod går ut på att värdera en
källas användbarhet och trovärdighet utifrån de frågor som ställs till källan.
32 KOMMENTARMATERIAL TILL KURSPLANEN I HISTORIA
Värderingen bygger på källkritiska frågor: Är källan vad den utger sig för att
vara? Är den partisk? Är det en förstahandskälla, eller är uppgifterna i den
beroende av någon annan källa? Hur lång tid har det gått mellan att händelserna
som källan berättar om inträffade och att de nedtecknades? Dessa frågor täcker in
de källkritiska kriterier som brukar kallas för äkthetskriteriet, tendenskriteriet,
beroendekriteriet och tidskriteriet.
Kursplanen lyfter även fram tolkningsprocessen som en central del av
källkritiken. Det historiska källmaterialet ska alltså inte bara prövas källkritiskt.
Det ska också bidra till elevernas kunskaper om det förflutna. Genom att eleverna
själva får tolka källmaterial och dra egna slutsatser, lär de sig något om historien
samtidigt som de får erfarenheter av hur historiker arbetar. Dessa erfarenheter kan
bidra till att öka elevernas förståelse för att den historia som berättas i skolans
läromedel och i andra sammanhang också är resultatet av tolkningar.
Genom formuleringen värdering av källornas relevans utifrån historiska frågor
strävar kursplanen efter att betona att en källas användbarhet är beroende av vilka
historiska frågor man vill få svar på. En och samma källa kan vara relevant för att
svara på en viss fråga men oanvändbar i relation till andra frågor. En medvetet
felaktig beskrivning av en historisk händelse är till exempel ingen bra källa till
kunskap om just den händelsen, men den kan säga desto mer om hur lögn och
propaganda används för vissa syften.
Historiebruk kopplat till tidsperioden
I kunskapsområdet ingår också innehållet analys av historiebruk kopplat till
någon tidsperiod, till exempel hur olika aktörer använder historia för att skapa
eller stärka nationella identiteter. Exemplet tar fasta på att föreställningar om en
gemenskap som sträcker sig långt bakåt i det förflutna är grundläggande för en
nationell identitet. Under de senaste seklerna har skolans historieundervisning i
många länder varit en viktig del i skapandet av nationella identiteter.
Företeelser med ursprung i forna och antika civilisationer har under senare tider
ofta använts som symboler med stark laddning, till exempel för att försöka
frammana en bild av kontinuitet från historiska högkulturer till dagens nationer. I
många länder används historiska händelser kopplade till kolonisering, frigörelse
och revolutioner som nationella symboler i till exempel nationalsånger och
nationaldagar.
Men historien används också för att skapa förändring och ta avstånd från
företeelser i det förflutna. Till exempel kan hänvisningar till slaveriet och
kolonialt förtryck fungera som påminnelser om att slavättlingar och
ursprungsbefolkningar i många delar av världen fortfarande utsätts för rasism och
att deras levnadsvillkor i många avseenden är sämre än majoritetsbefolkningens.
Därigenom kan historiebruket användas som hävstång för att forma framtiden.
Att ta upp exempel på hur historia används på detta sätt ger eleverna
förutsättningar att själva kritiskt granska den typen av identitetsskapande.
33 KOMMENTARMATERIAL TILL KURSPLANEN I HISTORIA
Imperialism och världskrig, cirka 1850–1950
Det här kunskapsområdet handlar om maktkamp, konflikter, förtryck och
motstånd, men också om olika sätt att organisera samhället i en tid av
industrialisering.
Nationalism, imperialism, demokrati och diktatur
Innehållet europeisk nationalism, imperialism och framväxten av olika former av
demokrati och diktatur riktarfokusmot maktförhållanden och politisk utveckling
som hänger ihop med nutida förhållanden. Den moderna nationalismen är en av
de starkaste politiska rörelserna under de senaste århundradena. Den utgör
grunden för många av dagens stater i Europa såväl som i övriga delar av världen.
Fortfarande är nationella strömningar en stark kraft i bildandet av nya stater.
Imperialismen under 1800-talet och första delen av 1900-taletförstärkte en
ekonomisk och teknologisk klyfta som redan fanns. Den skapade nationsgränser
utan att ta hänsyn till människor, och i många kolonier slogs den ekonomiska
infrastrukturen i spillror. De europeiska stormakternas kamp om kolonierna
bidrog också till att dra in stora delar av världen i krig. Kunskaper om dessa
skeenden ger eleverna en bakgrund till den fortsatta historiska utvecklingen i
världen och de problem med fattigdom och politisk instabilitet som många av de
tidigare kolonierna fortfarande lider av.
Med framväxten av moderna samhällen följde också stora framgångar för
människors strävan efter demokrati. Men i vissa länder bröts den utvecklingen och
det uppstod nya former av diktatur med fascistiska och kommunistiska förtecken.
Kunskaper om hur demokratiska samhällen har vuxit fram och hur kampen mot
diktaturer har sett ut, är viktiga för elevernas möjligheter att förhålla sig till
utmaningar mot demokratiska värderingar i världen i dag.
Världskrigen
Debådavärldskrigen,derasorsakerochkonsekvenser ärettgivetinnehållför
historieundervisningen i grundskolan och en central del av en gemensam historisk
referensram. Detta är en tidsperiod som många elever ser fram emot att få studera
eftersom den redan finns i deras medvetande. Få historiska skeenden är lika
omsorgsfullt skildrade i litteratur och film som framför allt det andra världskriget.
Genom kunskaper om världskrigen får eleverna ökade möjligheter till ett
meningsfullt utbyte av stora delar av dagens kulturutbud.
Världskrigen beskrivs ofta som kulmen på de europeiska stormakternas kamp om
världshandeln och det industriella och militära herraväldet. Men de gav också en
föraning om de nya konflikter och maktordningar som skulle komma att dominera
världen efter krigen. En grundläggande förståelse för världskrigen är därför en
förutsättning för att kunna tolka utvecklingen under efterkrigstiden och i
förlängningen även vår samtid.
34 KOMMENTARMATERIAL TILL KURSPLANEN I HISTORIA
Förtryck, folkfördrivningar och folkmord
Isamband med innehållet förtryck, folkfördrivningar och folkmord anges
Förintelsen och Gulag som ett centralt innehåll. Dessa företeelser under 1900-talet
har i allra högsta grad präglat vår tid och ingår därför i den historiska referensram
som alla behöver. De har kommit att spela en stor roll i vår nutida historiekultur
genom otaliga referenser och jämförelser. Där har särskilt Förintelsen blivit en
referenspunkt som andra folkmord återkommande relateras till. Förintelsen är
också en viktig utgångspunkt i arbetet för tolerans och demokrati och mot till
exempel antisemitism och antiziganism. Det är viktigt att i detta sammanhang
även behandla människors motstånd mot förtryck för att visa att människors
handlingskraft kan göra skillnad i historien.
Källor
Även i detta kunskapsområde lyfter kursplanen fram tolkning av historiska källor
från tidsperioden och granskning utifrån källkritiska kriterier samt värdering av
källornas relevans utifrån historiska frågor. Under rubriken ”Källor” i avsnittet
”Samhällsomvandlingar: framväxten av civilisationer och industrisamhällen”
kommenteras begreppen tolkning, källkritiska kriterier och historiska frågor.
Periodens närhet till vår egen tid innebär att det finns stora mängder bevarat
källmaterial som är relativt lättillgängligt. Fotografier och filmer är källmaterial
som i flera avseenden är välbekanta för eleverna och som i många fall kan ge en
känsla av närkontakt med det förflutna. Det ökar elevernas möjligheter att
utveckla förståelse för att människors villkor och värderingar har sett olika ut
under olika tider.
Historiebruk kopplat till tidsperioden
I kunskapsområdet ingår innehållet analys av historiebruk kopplat till
tidsperioden, till exempel hur olika aktörer använder historia för att skapa
opinion eller legitimera makt. De händelser, företeelser och personer som
studeras i det här kunskapsområdet används i dagens historiekultur ofta som
referenspunkter i jämförelser för att säga något om vår egen tid. Det är vanligt att
historiebruket strävar efter att skapa opinion mot företeelser i samtiden genom att
antyda likheter med negativt laddade historiska fenomen. Partier, organisationer
och stater försöker också legitimera makt genom att framhäva positivt laddade
insatser i den egna historien. Det kan till exempel handla om att hänvisa till de
egna ansträngningarna för att främja demokrati eller att göra motstånd mot
förtryck och diktatur.
Demokratisering och ökad globalisering, cirka 1900 till nutid
Perioden från cirka 1900 till nutid utgår både från ett nationellt och från ett
globalt perspektiv. Den svenska historien går från 1900-talets början och fram till
35 KOMMENTARMATERIAL TILL KURSPLANEN I HISTORIA
vår tid, medan den internationella historien sträcker sig från andra världskrigets
slut och framåt.
Demokratiseringen och välfärdssamhället
Innehållet demokratiseringen i Sverige ochframväxten av välfärdssamhället
innebär att kursplanen fokuserar på landets politiska och sociala 1900-talshistoria.
Tanken med detta är att belysa hur det moderna Sverige har vuxit fram genom
politiska och sociala reformer. Av central betydelse för Sveriges demokratisering
var bildandet av politiska partier, nya folkrörelser, till exempel kvinnorörelsen,
och kampen för allmän rösträtt för kvinnor och män.
Här anlägger kursplanen ett tydligt genusperspektiv. Kvinnor som grupp gick
under den här tidsperioden i allt större utsträckning från oavlönat arbete i hemmet
till lönearbete, inte minst inom den växande offentliga sektorn. Hur det har
påverkat samhällets syn på mäns och kvinnors roller betonas genom
formuleringen kontinuitet och förändring i synen på kön, jämställdhet och
sexualitet.
Kalla kriget samt nya maktförhållanden och utmaningar
Tiden efter det andra världskriget domineradesi hög grad av det kalla krigets
konflikter. Begreppet kalla krigetsyftar på den dominerande ideologiska och
maktpolitiska konflikten mellan USA och Sovjetunionen. Perioder av ökad
spänning avlöstes av perioder som präglades av fredssträvanden och samarbete.
Begreppet började användas i USA och syftade på att konflikten fanns på alla
plan utom det öppet militära. Det går dock att problematisera termen eftersom
flera krig ägde rum som åtminstone delvis måste förklaras utifrån den
grundläggande konflikten mellan de båda supermakterna. Den ideologiska och
maktpolitiska kampen mellan supermakterna var något som hela världen var
tvungen att förhålla sig till, och många skeenden i världen i dag blir bara
begripliga i ljuset av det som hände då.
Efter det kalla krigets slut ändrades maktförhållandena i världen på ett
genomgripande sätt. Detta belyses genom innehållet nya maktförhållandenoch
utmaningar i världen efter det kalla krigets slut.Folkrika staterfår genom en snabb
ekonomisk tillväxt allt större inflytande i världen. Klimatförändringar och risken
för pandemier utgör utmaningar som kräver globalt samarbete. Kunskaper om
dessa förändrade maktförhållanden och nya utmaningar ökar elevernas
möjligheter att förstå den globaliserade värld de lever i. Sådana kunskaper kan
också vara till hjälp när de reflekterar över hur framtiden kan gestalta sig, både på
ett personligt och ett samhälleligt plan.
Den moderna historien har kännetecknats av blodiga krig och utstuderat förtryck
av miljontals människor, kallt krig och konflikter inom och mellan stater. Men
den har också inneburit ökad uppslutning bakom demokratiska värden, mänskliga
rättigheter och fredlig konfliktlösning. Det är därför viktigt att
36 KOMMENTARMATERIAL TILL KURSPLANEN I HISTORIA
historieundervisningen också belyser hur människor agerar och kan agera för en
fredlig framtid och för att gemensamt möta globala utmaningar.
Kontinuitet och förändring
För att knyta ihop olika tidsperioder som eleverna har studerat lyfter kursplanen i
samband med den modernaste historien fram innehållet kontinuitet och förändring
med utgångspunkt i långa historiska linjer kring levnadsvillkor, migration och
makt. Kontinuitet och förändring är grundläggande perspektiv i historia. Det är två
begrepp som förutsätter varandra och där förändringen alltid kan ses i förhållande
till det som inte förändras. Att kunna se förändringar i människors levnadsvillkor
och förflyttningar, i maktutövning och kulturmönster innebär att samtidigt kunna
se och förstå det som inte förändras. Ett enkelt exempel på detta är den svenska
kungamakten. Där har såväl dess funktion som formerna för dess maktutövning
förändrats radikalt. Men vissa delar består fortfarande, till exempel den
grundlagsfästa arvsrätten, liksom regentens roll som statschef.
Källor
Liksom i tidigare kunskapsområden lyfter kursplanen fram det centrala innehållet
tolkning av historiska källor från tidsperioden och granskning utifrån källkritiska
kriterier samt värdering av källornas relevans utifrån historiska frågor. Under
rubriken ”Källor” i avsnittet ”Samhällsomvandlingar: framväxten av civilisationer
och industrisamhällen” kommenteras begreppen tolkning, källkritiska kriterier
och historiska frågor.
I relation till den sentida historia som studeras i det här kunskapsområdet finns en
närmast oändlig mängd källor av olika slag. Inte minst kan nu levande människor
ge vittnesmål om viktiga historiska skeenden i olika delar av världen.
Historiebruk kopplat till tidsperioden
I kunskapsområdet ingår innehållet analys av historiebruk kopplat till
tidsperioden, till exempel hur individer och grupper använder historia för att
kritisera samtida fenomen och påverka våra föreställningar om framtiden.
Exemplet tar fasta på att historiska jämförelser och analogier ofta används för att
förknippa samtida fenomen med historiska händelser och personer som ger
negativa associationer i syfte att påverka samhällsutvecklingen. Genom att
eleverna uppmärksammas på detta stärks deras handlingsberedskap inför
framtiden. Det kan också bidra till en kritisk reflektion kring det egna bruket av
historia.
37 KOMMENTARMATERIAL TILL KURSPLANEN I HISTORIA
Kommentarer till kursplanens
bedömnings- och betygskriterier
Bedömnings- och betygskriteriernas uppgift är att fungera som måttstock för
bedömning av elevens kunskaper. Kriterierna behöver läsas och tolkas i relation
till syftet, det centrala innehållet och den undervisning som har bedrivits.
Läraren använder bedömnings- och betygskriterierna för att bedöma elevens
kunskapsutveckling inom ämnet. Det kan vara omdömen i den individuella
utvecklingsplanen, för att avgöra om eleven behöver ges stöd i form av extra
anpassningar inom ramen för undervisningen eller särskilt stöd. Ett annat skäl kan
vara att säkerställa att eleverna får tillräckliga utmaningar för att nå så långt som
möjligt enligt utbildningens mål. Att ge ett omdöme innebär att läraren värderar
de kunskaper eleven hittills har inhämtat i ämnet, utifrån vad undervisningen har
gett eleven förutsättningar att utveckla i förhållande till kriterierna. I de årskurser
betyg sätts använder läraren betygskriterierna som ett verktyg för att bedöma
elevens kunskaper vid betygssättningen.
Kriterier för bedömning av godtagbara kunskaper
I vissa ämnen och årskurser i lågstadiet finns kriterier som är ett stöd för läraren
för att bedöma om en elev har uppnått en lägsta godtagbar nivå vid slutet av en
årskurs. Många elever kan förstås ha kommit längre i sin kunskapsutveckling.
Läraren gör avstämningar i förhållande till bedömningskriterierna under
terminerna för att sammanfatta och dokumentera det kunnande eleverna har visat.
Sådana avstämningar är ett sätt för läraren att säkerställa att det finns ett brett och
varierat underlag vid tiden för bedömning av om en elev når eller inte når de
bedömningskriterier som minst ska uppnås.
Betygskriterier
Betygskriterier används för betygssättning i vissa årskurser. Läraren fäster vid
betygssättningen mer vikt vid sådana kunskaper som betonas i syftet eller som
kan kopplas till många eller omfångsrika punkter i det centrala innehållet. Läraren
fäster också mer vikt vid sådant som har fokuserats i undervisningen och där
eleverna fått möjlighet att särskilt fördjupa sina kunskaper. Det innehållsliga
sammanhanget är viktigt då de val läraren gör i undervisningen har betydelse för
vad som blir möjligt för eleverna att lära sig och därmed vad som blir relevant att
bedöma. Detta är skälet till att betygskriterierna måste läsas och tolkas i relation
till syftet, det centrala innehållet och den undervisning som har bedrivits.
Betygskriterierna i årskurs 6 och 9 liknar i stor utsträckning varandra. Men när
läraren tolkar betygskriterierna i relation till kursplanen och undervisningen blir
det dock uppenbart att progressionen bärs av det centrala innehållet som skiljer
sig åt mellan olika stadier och att det konkreta undervisningsinnehållet blir mer
komplext i högstadiet.
38 KOMMENTARMATERIAL TILL KURSPLANEN I HISTORIA
För att betygskriterierna ska fungera som ett användbart verktyg för en
sammantagen bedömning vid betygssättning är de formulerade på ett
övergripande sätt. På så vis ger de läraren möjligheter att göra en allsidig
bedömning utifrån ett brett och varierat underlag som lämnat utrymme för eleven
att visa sina kunskaper på olika sätt. Under terminen görs också avstämningar i
förhållande till betygskriterierna för att sammanfatta och dokumentera det
kunnande eleverna har visat. Sådana avstämningar är ett sätt för läraren att
säkerställa att det finns ett brett och varierat underlag vid tiden för betygssättning.
Lärarens uppgift är att sätta det betyg som sammantaget motsvarar elevens
kunskaper genom att hitta den bästa överensstämmelsen mellan betygsunderlaget
och betygskriterierna. En sammantagen bedömning handlar om att läraren
analyserar både hur elevens kunskaper förhåller sig till betygskriteriernas delar
och vilket betyg som helheten indikerar. För att få en bild av den sammantagna
nivån på elevens kunskaper är tyngdpunkterna i ämnet vägledande. Läs mer om
sammantagen bedömning vid betygssättning i Kommentarer till Skolverkets
allmänna råd om betyg och prövning.
Kriterierna för bedömning av godtagbara
kunskaper i samhällsorienterande ämnen årskurs
3
Kriterierna för bedömning av godtagbara kunskaper i slutet av årskurs 3 är
gemensamma för de samhällsorienterande ämnena geografi, historia,
religionskunskap och samhällskunskap. För att bedömningskriterierna i årskurs 3
inte ska vara onödigt omfattande och detaljerade, bygger de på gemensamma
inslag från de långsiktiga målen i alla de samhällsorienterande ämnena.
Det första stycket avser att rikta lärarens bedömningsfokus mot aspekter av
kunskap och förståelse som lyfts fram i alla samhällsorienterande ämnen.
Eleven visar grundläggande kunskaper om geografiska och historiska
förhållanden, samhällsförhållanden och religiösa traditioner.
Formuleringen fokuserar på bredden och djupet i elevens kunskaper i förhållande
till ämnenas syfte, det centrala innehållet och den undervisning som har bedrivits.
Dessa kunskaper har ett egenvärde, men de utgör också ett nödvändigt underlag
för elevernas resonemang, reflektioner och samtal i SO-undervisningen.
Eleven beskriver likheter och skillnader samt orsaker och konsekvenser i
sammanhang som är relevanta för ämnena. Eleven samtalar om människors
livsfrågor och levnadsvillkor samt om miljöfrågor och andra samhällsfrågor ur
olika perspektiv.
Formuleringarna ovan riktar bedömningen mot elevernas djupare förståelse av
ämnesinnehållet. De fokuserar på med vilken kvalitet eleven utifrån sin ålder kan
använda sig av jämförelser och orsakssamband som verktyg för att förstå och
39 KOMMENTARMATERIAL TILL KURSPLANEN I HISTORIA
förklara de samhällsorienterande ämnenas innehåll. En annan aspekt av
bedömningen inriktas mot elevens förmåga att reflektera över ämnesinnehållet
och inta olika perspektiv. Det kan till exempel handla om perspektiv som barn –
vuxna, nutid – framtid eller lokalt – globalt.
Avslutningsvis finns en formulering som riktar fokus mot elevens användning av
ämnesspecifika begrepp, metoder och verktyg. Det omfattar en samlad
bedömning av elevens förmåga att använda metoder för att söka information och
att delta i enkla källkritiska samtal. Hit hör också verktyg som kartor, jordglob
och tidslinjer samt ämnesspecifika begrepp.
Eleven använder begrepp, metoder och verktyg från de samhällsorienterande
ämnena.
I sin bedömning tar läraren hänsyn till bredden och djupet i elevens kunnande, det
vill säga att eleven vid en samlad bedömning har godtagbara kunskaper när det
gäller de begrepp, metoder och verktyg som behandlats i undervisningen. Läraren
kan också väga in hur väl eleven använder olika begrepp, metoder och verktyg
utifrån olika syften.
Betygskriterierna i ämnet historia årskurs 6 och 9
Betygskriterierna i historia svarar mot ämnets tre mål.
• Det första stycket utgår från det långsiktiga målet som handlar om den
historiska referensramen och historiska begrepp.
• Det andra stycket utgår från det långsiktiga målet om källtolkning och
källkritik.
• Det sista stycket utgår från det långsiktiga målet om historiebruk.
Kunskaper om händelser, aktörer och förändringsprocesser under
olika tidsperioder samt om historiska begrepp och långa historiska
linjer
Formuleringarna i det första stycket i betygskriterierna handlar om bredden och
djupet i elevens historiska referensram. Dessa kunskaper har ett egenvärde, men
de är också nödvändiga när eleven tolkar och granskar källor och reflekterar över
hur historia kan brukas.
Årskurs 6 och 9: Eleven visar grundläggande/goda/mycket goda kunskaper om
händelser, aktörer och förändringsprocesser under olika tidsperioder samt om
historiska begrepp.
Formuleringen innebär att bedömningen inriktas mot hur breda och djupa
kunskaper eleven har om händelser, aktörer, förändringsprocesser och historiska
begrepp med anknytning till så många av de studerade tidsperioderna som
möjligt. Bedömningen sker i förhållande till kursplanens syfte, centrala innehåll
och den undervisning som har bedrivits.
40 KOMMENTARMATERIAL TILL KURSPLANEN I HISTORIA
Årskurs 9: Till detta hör att eleven visar kunskaper om särskilt centrala
historiska skeenden, däribland Förintelsen.
Skrivningen ovan innebär att eleven för alla betyg behöver ha vissa kunskaper om
skeenden som har varit särskilt betydelsefulla för den historiska utvecklingen och
skeenden som har en särställning i vår historiekultur, däribland Förintelsen. Vilka
övriga historiska skeenden som ska betraktas som särskilt centrala avgör läraren
med stöd i ämnets syfte och centrala innehåll och utifrån den undervisning som
har bedrivits i enlighet med kursplanen. Formuleringen är progressionslös.
Årskurs 6: Eleven för enkla/utvecklade/välutvecklade resonemang om orsaker
till och konsekvenser av samhällsförändringar och av människors levnadsvillkor
och handlingar i förfluten tid. Eleven för enkla/utvecklade/välutvecklade
resonemang om likheter och skillnader i människors levnadsvillkor under olika
tidsperioder.
Årskurs 9: Eleven för enkla/utvecklade/välutvecklade resonemang om orsaker
till och konsekvenser av samhällsförändringar och av människors levnadsvillkor
och handlingar i förfluten tid. Eleven för enkla/utvecklade/välutvecklade
resonemang om kontinuitet och förändring utifrån några långa historiska linjer.
Formuleringarna ovan är avsedda att rikta lärarens fokus mot djupet och bredden i
de kunskaper eleven har om historiska händelser, aktörer och
förändringsprocesser. Läraren bedömer här vilken förståelse eleven visar för olika
historiska förlopp och förhållanden när eleven resonerar utifrån begreppen orsaker
och konsekvenser samt likheter och skillnader, och i årskurs 9 också utifrån
begreppen kontinuitet och förändring. I bedömningen tar läraren hänsyn till
bredden och relevansen i det historiska innehåll och de begrepp som understödjer
resonemangen. Läraren kan också väga in graden av komplexitet, nyansering och
perspektivbyten i elevens resonemang.
Förmåga att ställa frågor till historiska källor samt att tolka, kritiskt
granska och värdera dessa
Formuleringarna i det andra stycket riktar lärarens bedömningsfokus mot elevens
förmåga att tolka historiskt källmaterial, och i högstadiet även mot kvaliteten i
elevens källkritiska resonemang.
Årskurs 6: Eleven ställer frågor till historiska källor, beskriver vad som kan vara
en historisk källa och ger något/några/några välgrundade exempel på vad
källorna kan berätta om det förflutna.
Årskurs 9: Eleven ställer frågor till historiska källor och för
enkla/utvecklade/välutvecklade resonemang om vad källorna kan berätta om det
förflutna samt om källornas relevans och trovärdighet.
Innebörden av formuleringarna är att läraren i sin bedömning premierar fler och
mer välgrundade exempel på och tolkningar av vad källorna kan berätta om det
förflutna. För årskurs 6 räcker det att eleven kan ge exempel på enkla slutsatser
41 KOMMENTARMATERIAL TILL KURSPLANEN I HISTORIA
som kan dras av källorna, då det inte är rimligt att förvänta sig att så unga elever
kan göra mer grundliga tolkningar av historiska källor.
För högstadiets del omfattar bedömningen också i vilken utsträckning och med
vilken grad av skicklighet eleven undersöker källor utifrån källkritiska kriterier
som äkthet, tid, beroende och tendens. En del av denna skicklighet består i att
avgöra när, hur och i vilken utsträckning de källkritiska kriterierna kan användas.
En viktig tanke bakom formuleringarna är att källtolkning och källkritik alltid är
beroende av vilka frågor man ställer till källorna. En källa som är relevant och
trovärdig i förhållande till en historisk fråga kan sakna både trovärdighet och
relevans för att besvara andra frågor.
Förmåga att reflektera över hur historia kan brukas i olika
sammanhang och för olika syften
Det tredje stycket i betygskriterierna handlar om historiebruk, det vill säga hur
historia används för att påverka samtiden och framtiden.
Årskurs 6: Eleven ger exempel på hur historia kan brukas i något
sammanhang/Eleven ger exempel på hur historia kan brukas i några
sammanhang/Eleven ger exempel på hur och i vilket syfte historia kan brukas i
några sammanhang.
Årskurs 9: Eleven för enkla/utvecklade/välutvecklade resonemang om hur
historia kan brukas i olika sammanhang och för olika syften.
För årskurs 6 är avsikten med formuleringen här att rikta lärarens
bedömningsfokus mot i vilken utsträckning eleven identifierar exempel på hur
historia kan användas. Endast för betyget A ingår att eleven behöver ge exempel
på syftet med historiebruket.
Formuleringen för årskurs 9 är avsedd att rikta lärarens fokus mot i vilken mån
eleven kan identifiera och förklara olika aktörers sätt att använda historiska
referenser för att säga något om sin samtid och därmed försöka påverka
framtiden. Resonemangen kan också handla om att på olika sätt värdera
historiebruket, till exempel ur etiska aspekter.
I sin bedömning kan läraren ta hänsyn till i vilken utsträckning eleven förklarar
hur specifika historiska tolkningar och referenser som används i olika situationer
understödjer syftet med historiebruket. Läraren kan också väga in graden av
komplexitet, nyansering och perspektivbyten i elevens resonemang