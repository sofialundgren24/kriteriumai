Engelska - GRGRENG01 - Grundskola, Sameskola
SKOLFS 2010:37 Sida 1 av 7
Engelska
Språk är människans främsta redskap för att tänka, kommunicera och lära. Att ha kunskaper i flera
språk kan ge nya perspektiv på omvärlden, ökade möjligheter till kontakter och större förståelse för
olika sätt att leva. Engelska språket omger oss i vardagen och används inom så skilda områden som
politik, utbildning och ekonomi. Kunskaper i engelska ökar därför individens möjligheter att ingå i
olika sociala och kulturella sammanhang och att delta i internationellt studie- och arbetsliv.
Syfte
Undervisningen i ämnet engelska ska syfta till att eleverna utvecklar kunskaper i engelska språket och
kunskaper om områden och sammanhang där engelska används. Undervisningen ska ge eleverna
förutsättningar att utveckla sin flerspråkighet samt tilltro till sin förmåga att använda språket i olika
situationer och för skilda syften.
Genom undervisningen ska eleverna ges möjlighet att utveckla en allsidig kommunikativ förmåga.
Denna förmåga innebär att förstå talat och skrivet språk, att kunna formulera sig och samspela med
andra i tal och skrift och att kunna anpassa sitt språk till olika situationer, syften och mottagare. I den
kommunikativa förmågan ingår även språklig säkerhet och att kunna använda olika strategier för att
underlätta kommunikationen när språkkunskaperna inte räcker till.
I mötet med talat språk och texter ska eleverna ges möjlighet att utveckla förmågan att sätta
innehållet i relation till egna erfarenheter, livsvillkor och intressen. Undervisningen ska även ge
eleverna möjligheter att utveckla förståelse av olika livsvillkor samt kulturella och sociala
förhållanden i områden och i sammanhang där engelska används.
Undervisningen ska bidra till att eleverna utvecklar kunskaper i att söka, värdera, välja och tillägna sig
innehållet i talat språk och texter från olika källor. De ska också ges förutsättningar att kunna använda
olika hjälpmedel för lärande, förståelse, skapande och kommunikation. Undervisningen ska stimulera
elevernas intresse för språk och kulturer och förmedla nyttan av språkkunskaper.
Undervisningen i ämnet engelska ska ge eleverna förutsättningar att utveckla
förståelse av engelska i tal och skrift,
förmåga att formulera sig och kommunicera på engelska i tal och skrift,
förmåga att anpassa språket efter olika syften, mottagare och sammanhang, och
förståelse av kulturella och sociala förhållanden i olika sammanhang och områden där engelska
används.
Centralt innehåll
I årskurs 1–3
Engelska - GRGRENG01 - Grundskola, Sameskola
SKOLFS 2010:37 Sida 2 av 7
Kommunikationens innehåll
Ämnesområden som är välbekanta för eleverna.
Vardagliga situationer, intressen, personer och platser.
Vardagsliv och levnadssätt i olika sammanhang och områden där engelska används.
Lyssna och läsa – reception
Tydligt talad engelska och enkla texter som är instruerande, beskrivande och kontaktskapande,
från olika medier, även i kombination med illustrationer.
Enkla dialoger och samtal.
Filmer och dramatiserade berättelser för barn.
Sånger, ramsor, dikter och sagor.
Ord och fraser i närmiljön, till exempel på skyltar, i reklam och andra enkla texter.
Tala, skriva och samtala – produktion och interaktion
Enkla presentationer, meddelanden, beskrivningar och dialoger i tal och skrift.
Enkla samtal.
Sånger, ramsor och dramatiseringar.
I årskurs 4–6
Kommunikationens innehåll
Ämnesområden som är välbekanta för eleverna.
Vardagliga situationer, intressen, personer, platser, aktiviteter och händelser.
Åsikter, känslor och erfarenheter.
Vardagsliv, levnadssätt och sociala relationer i olika sammanhang och områden där engelska
används, även i jämförelse med egna erfarenheter och kunskaper. Engelskans utbredning i
världen.
Lyssna och läsa – reception
Tydligt talad engelska och enkla texter som är instruerande, beskrivande och kontaktskapande,
från olika medier.
Dialoger, samtal och intervjuer.
Berättelser och annan fiktion för barn och unga, även i talad eller dramatiserad form.
Sånger, dikter och sagor.
Muntliga och skriftliga meddelanden samt information, till exempel reklam, tidtabeller och
notiser.
Strategier för att uppfatta betydelsebärande ord och sammanhang samt för att anpassa
lyssnande och läsning till framställningens form och innehåll.
Engelska - GRGRENG01 - Grundskola, Sameskola
SKOLFS 2010:37 Sida 3 av 7
Sökning av enkel information i ett avgränsat urval av muntliga och skriftliga källor av olika slag
för användning i egen produktion och interaktion.
Språkliga företeelser, däribland uttal, ord och fasta språkliga uttryck, grammatiska strukturer
samt stavning, i det språk eleverna möter.
Hur olika formuleringar används för att inleda och avsluta olika typer av framställningar och
samtal.
Tala, skriva och samtala – produktion och interaktion
Samtal och skrivande för kontakt och kommunikation.
Presentationer, instruktioner, meddelanden, berättelser och beskrivningar i sammanhängande
tal och skrift.
Strategier, däribland omformuleringar, frågor och stödjande fraser, för att bidra till och
underlätta samtal och skriftlig interaktion, även digital.
Språkliga företeelser, däribland uttal, ord, artighetsfraser, tilltalsord och andra fasta språkliga
uttryck, samt grammatiska strukturer och stavning i elevernas egen produktion och interaktion.
Bearbetning av egna muntliga och skriftliga framställningar för att förtydliga och anpassa
kommunikationen efter syfte och mottagare.
I årskurs 7–9
Kommunikationens innehåll
Aktuella och för eleven bekanta ämnesområden.
Vardagliga situationer, intressen, aktiviteter och händelseförlopp.
Åsikter, känslor, erfarenheter och framtidsplaner samt relationer och etiska frågor.
Levnadsvillkor, traditioner, sociala relationer och kulturella företeelser i olika sammanhang och
områden där engelska används, även i jämförelse med egna erfarenheter och kunskaper.
Lyssna och läsa – reception
Talad engelska, även med inslag av regional och sociolektal variation, och texter, från olika
medier.
Talad engelska och texter som är instruerande, informerande, beskrivande, berättande,
diskuterande, argumenterande och kontaktskapande – varje slag för sig eller i olika
kombinationer – till exempel samtal, intervjuer, nyheter, reportage och tidningsartiklar.
Skönlitteratur och annan fiktion, även i talad och filmatiserad form.
Sånger och dikter.
Strategier för att uppfatta detaljer och förstå sammanhang samt för att anpassa lyssnande och
läsning till framställningens form, innehåll och syfte.
Sökning och värdering av innehåll i muntliga och skriftliga källor av olika slag, utifrån olika
syften.
Språkliga företeelser, däribland uttal, grammatiska strukturer och satsbyggnad, ord med olika
stilvärden och fasta språkliga uttryck samt stavning, i det språk eleverna möter.
Engelska - GRGRENG01 - Grundskola, Sameskola
SKOLFS 2010:37 Sida 4 av 7
Hur sammanbindande ord och andra uttryck används för att skapa struktur och språkligt
sammanhängande helheter.
Tala, skriva och samtala – produktion och interaktion
Samtal, diskussion och skrivande där eleverna berättar, beskriver, instruerar och motiverar sina
åsikter.
Strategier för att bidra till och underlätta samtal och skriftlig interaktion, även digital, till
exempel genom att ge bekräftelse, ställa följdfrågor, lyssna aktivt, formulera om, förklara, bidra
med nya infallsvinklar och avsluta på ett artigt sätt.
Språkliga företeelser, däribland uttal, ord och fasta språkliga uttryck, grammatiska strukturer
och satsbyggnad samt stavning i elevernas egen produktion och interaktion.
Bearbetning av egna muntliga och skriftliga framställningar för att förtydliga, variera, precisera
och anpassa kommunikationen efter syfte, mottagare och sammanhang.
BETYGSKRITERIER I ÄMNET ENGELSKA
Betygskriterier för betyget E i slutet av årskurs 6
Eleven lyssnar samt förstår och tolkar det mest väsentliga av innehållet i tydligt talat, enkelt språk i
lugnt tempo om vardagliga och välbekanta ämnen. Eleven läser samt förstår och tolkar det mest
väsentliga av innehållet i enkla texter om vardagliga och välbekanta ämnen. Eleven väljer enkel
information från ett avgränsat urval av muntliga och skriftliga källor samt använder på ett delvis
relevant sätt det valda materialet i sin egen produktion och interaktion.
I muntliga framställningar av olika slag formulerar sig eleven enkelt och begripligt med fraser och
meningar. I skriftliga framställningar av olika slag formulerar sig eleven enkelt och begripligt med
fraser och meningar.
I interaktion uttrycker sig eleven enkelt och begripligt med ord, fraser och meningar. Dessutom
använder eleven strategier som i någon mån underlättar och förbättrar interaktionen.
Eleven kommenterar på ett enkelt sätt, på engelska, förhållanden i olika sammanhang och områden
där språket används.
Betygskriterier för betyget D i slutet av årskurs 6
Elevens kunskaper bedöms sammantaget vara mellan C och E.
Betygskriterier för betyget C i slutet av årskurs 6
Eleven lyssnar samt förstår och tolkar huvudsakligt innehåll och tydliga detaljer i tydligt talat, enkelt
språk i lugnt tempo om vardagliga och välbekanta ämnen. Eleven läser samt förstår och tolkar
Engelska - GRGRENG01 - Grundskola, Sameskola
SKOLFS 2010:37 Sida 5 av 7
huvudsakligt innehåll och tydliga detaljer i enkla texter om vardagliga och välbekanta ämnen. Eleven
väljer enkel information från ett avgränsat urval av muntliga och skriftliga källor samt använder på ett
relevant sätt det valda materialet i sin egen produktion och interaktion.
I muntliga framställningar av olika slag formulerar sig eleven enkelt, relativt tydligt och till viss del
sammanhängande. I skriftliga framställningar av olika slag formulerar sig eleven enkelt, relativt
tydligt och till viss del sammanhängande.
I interaktion uttrycker sig eleven enkelt och relativt tydligt med ord, fraser och meningar. Dessutom
använder eleven strategier som i viss utsträckning underlättar och förbättrar interaktionen.
Eleven kommenterar på ett enkelt sätt, på engelska, förhållanden i olika sammanhang och områden
där språket används.
Betygskriterier för betyget B i slutet av årskurs 6
Elevens kunskaper bedöms sammantaget vara mellan A och C.
Betygskriterier för betyget A i slutet av årskurs 6
Eleven lyssnar samt förstår och tolkar helheten och väsentliga detaljer i tydligt talat, enkelt språk i
lugnt tempo om vardagliga och välbekanta ämnen. Eleven läser samt förstår och tolkar helheten och
väsentliga detaljer i enkla texter om vardagliga och välbekanta ämnen. Eleven väljer enkel
information från ett avgränsat urval av muntliga och skriftliga källor samt använder på ett relevant
och effektivt sätt det valda materialet i sin egen produktion och interaktion.
I muntliga framställningar av olika slag formulerar sig eleven i någon mån varierat, relativt tydligt och
relativt sammanhängande. I skriftliga framställningar av olika slag formulerar sig eleven i någon mån
varierat, relativt tydligt och relativt sammanhängande.
I interaktion uttrycker sig eleven relativt tydligt med ord, fraser och meningar samt i någon mån
anpassat till syfte, mottagare och situation. Dessutom använder eleven strategier som underlättar och
förbättrar interaktionen.
Eleven kommenterar översiktligt, på engelska, förhållanden i olika sammanhang och områden där
språket används.
Betygskriterier för betyget E i slutet av årskurs 9
Eleven lyssnar samt förstår och tolkar huvudsakligt innehåll och tydliga detaljer i talat språk i måttligt
tempo och i olika sammanhang. Eleven läser samt förstår och tolkar huvudsakligt innehåll och tydliga
detaljer i lättillgängliga texter av olika slag. Eleven väljer och värderar innehåll i muntliga och
skriftliga källor av olika slag samt använder på ett delvis relevant sätt det valda materialet i sin egen
produktion och interaktion.
Engelska - GRGRENG01 - Grundskola, Sameskola
SKOLFS 2010:37 Sida 6 av 7
I muntliga framställningar av olika slag formulerar sig eleven enkelt, begripligt och relativt
sammanhängande. I skriftliga framställningar av olika slag formulerar sig eleven enkelt, begripligt och
relativt sammanhängande.
I interaktion i olika sammanhang uttrycker sig eleven enkelt och begripligt samt i någon mån anpassat
till syfte, mottagare och situation. Dessutom använder eleven strategier som i viss utsträckning
underlättar och förbättrar interaktionen.
Eleven diskuterar översiktligt, på engelska, förhållanden i olika sammanhang och områden där
språket används, även utifrån egna erfarenheter eller kunskaper.
Betygskriterier för betyget D i slutet av årskurs 9
Elevens kunskaper bedöms sammantaget vara mellan C och E.
Betygskriterier för betyget C i slutet av årskurs 9
Eleven lyssnar samt förstår och tolkar på ett välgrundat sätt huvudsakligt innehåll och väsentliga
detaljer i talat språk i måttligt tempo och i olika sammanhang. Eleven läser samt förstår och tolkar på
ett välgrundat sätt huvudsakligt innehåll och väsentliga detaljer i lättillgängliga texter av olika slag.
Eleven väljer och värderar innehåll i muntliga och skriftliga källor av olika slag samt använder på ett
relevant sätt det valda materialet i sin egen produktion och interaktion.
I muntliga framställningar av olika slag formulerar sig eleven med viss variation, relativt tydligt och
relativt sammanhängande. Eleven formulerar sig även med visst flyt och i någon mån anpassat till
syfte, mottagare och situation. I skriftliga framställningar av olika slag formulerar sig eleven med viss
variation, relativt tydligt och relativt sammanhängande. Eleven formulerar sig även med visst flyt och
i någon mån anpassat till syfte, mottagare och situation.
I interaktion i olika sammanhang uttrycker sig eleven relativt tydligt och med visst flyt samt i någon
mån anpassat till syfte, mottagare och situation. Dessutom använder eleven strategier som underlättar
och förbättrar interaktionen.
Eleven diskuterar utvecklat, på engelska, förhållanden i olika sammanhang och områden där språket
används, även utifrån egna erfarenheter eller kunskaper.
Betygskriterier för betyget B i slutet av årskurs 9
Elevens kunskaper bedöms sammantaget vara mellan A och C.
Betygskriterier för betyget A i slutet av årskurs 9
Engelska - GRGRENG01 - Grundskola, Sameskola
SKOLFS 2010:37 Sida 7 av 7
Eleven lyssnar samt förstår och tolkar på ett välgrundat och nyanserat sätt såväl helhet som detaljer i
talat språk i måttligt tempo och i olika sammanhang. Eleven läser samt förstår och tolkar på ett
välgrundat och nyanserat sätt såväl helhet som detaljer i lättillgängliga texter av olika slag. Eleven
väljer och värderar innehåll i muntliga och skriftliga källor av olika slag samt använder på ett relevant
och effektivt sätt det valda materialet i sin egen produktion och interaktion.
I muntliga framställningar av olika slag formulerar sig eleven med viss variation, tydligt och
sammanhängande. Eleven formulerar sig även med flyt och viss anpassning till syfte, mottagare och
situation. I skriftliga framställningar av olika slag formulerar sig eleven med viss variation, tydligt och
sammanhängande. Eleven formulerar sig även med flyt och viss anpassning till syfte, mottagare och
situation.
I interaktion i olika sammanhang uttrycker sig eleven tydligt och med flyt samt med viss anpassning
till syfte, mottagare och situation. Dessutom använder eleven strategier som underlättar och
förbättrar interaktionen och för den framåt på ett konstruktivt sätt.
Eleven diskuterar välutvecklat, på engelska, förhållanden i olika sammanhang och områden där
språket används, även utifrån egna erfarenheter eller kunskaper.